<!DOCTYPE html>
<html lang="cs" dir="ltr" itemtype="http://schema.org/WebPage" itemscope="">
    <head>
    
    
    
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Ideální bezdrátová sluchátka - špunty | fragaria.cz</title>
    <meta name="author" content="Fragaria s.r.o." />
    <meta name="robots" content="index,follow" />
    <meta name="description" content="V minulém článku jsme si prosvištěli teorii bezdrátového přenosu zvuku, takže teď už se můžeme pustit do recenzí konkrétních sluchátek. Všechna popisovaná sluchátka jsem vlastnil nebo vlastním, takže zkušenosti jsou založeny na delším používání. Na druhou stranu rozhodně nejsem „absolutní sluchař“, takže ohledně zvukových kva...">
    <meta name="keywords" content="fragaria, software, vývoj software, webové aplikace, python, javascript, angular, elasticsearch, html, css, rhaaacsluchátkabluetoothbeoplayaptxmeizuiphoneandroid" />
    <!-- Favicons -->
    

    <meta property="og:url"           content="https://fragaria.cz/website/blog/2018/02/14/idealni-bezdratova-sluchatka-spunty/" />
    <meta property="og:type"          content="website" />
    <meta property="og:title"         content="Ideální bezdrátová sluchátka - špunty | fragaria.cz" />
    <meta property="og:description"   content="V minulém článku jsme si prosvištěli teorii bezdrátového přenosu zvuku, takže teď už se můžeme pustit do recenzí konkrétních sluchátek. Všechna popisovaná sluchátka jsem vlastnil nebo vlastním, takže zkušenosti jsou založeny na delším používání. Na druhou stranu rozhodně nejsem „absolutní sluchař“, takže ohledně zvukových kva..." />

    

    
    <link rel="stylesheet" href="/website/assets/styles.css">
</head>



    <body class="page-container">
        <div class="page-container__inner">
            <article itemtype="http://schema.org/BlogPosting" itemscope="">
  <h1 itemprop="headline">Ideální bezdrátová sluchátka - špunty</h1>

  <p>V <a href="http://blog.fragaria.cz/2018/01/vybirame-bezdratova-sluchatka-uvod.html">minulém článku</a> jsme si prosvištěli teorii bezdrátového přenosu zvuku, takže teď už se můžeme pustit do recenzí konkrétních sluchátek.<br /></p><a name='more'></a> <p>Všechna popisovaná sluchátka jsem vlastnil nebo vlastním, takže zkušenosti jsou založeny na delším používání. Na druhou stranu rozhodně nejsem „absolutní sluchař“, takže ohledně zvukových kvalit mě berte trochu s rezervou.</p><p>Naopak na pohodlnost používání jsem pes :) </p><h2>Meizu EP51/EP52</h2><p>Nejlevnější sluchátka, která za něco stojí se jmenují <a href="https://www.gearbest.com/sports-fitness-headphones/pp_356162.html">Meizu EP51</a> a novější (a dražší) <a href="https://www.meizu.com/en/accessory/ep52.html">Meizu EP52</a>.<br /></p><div class="separator" style="clear: both; text-align: center;"><a href="https://1.bp.blogspot.com/-h2VdSjNhHT0/WnWk_zGeyUI/AAAAAAAAA_c/dx-iWFyIYT4y5oGQJ6ACxvOu-Y43h9ZbACPcBGAYYCw/s1600/DSCF1741.jpg" imageanchor="1" style="margin-left: 1em; margin-right: 1em;"><img border="0" data-original-height="809" data-original-width="1214" height="426" src="https://1.bp.blogspot.com/-h2VdSjNhHT0/WnWk_zGeyUI/AAAAAAAAA_c/dx-iWFyIYT4y5oGQJ6ACxvOu-Y43h9ZbACPcBGAYYCw/s640/DSCF1741.jpg" width="640" /></a></div><p>Meizu mají tradičně řešené ovládání, které visí z pravé strany a umožňuje ovládat hlasitost, zastavit/pustit hudbu a přeskakovat na další nebo předchozí skladbu pomocí dvou respektive tří kliknutí.<br /></p><p>Hezká vychytávka je, že pecky jsou magnetické, takže po vyndání z uší se dají na krku scvaknout dohromady a neriskujete ztrátu sluchátek. <b>EP52</b> dokonce tohle scvaknutí poznají a automaticky zapauzují hudbu.<br /></p><p>Dalším zajímavým prvkem je plastová rozpěrka na každém sluchátku, která se opře o vnitřek ucha a zaručuje, že sluchátko v uchu drží opravdu dobře a nevypadne ani při běhání - asi.<br /></p><div class="separator" style="clear: both; text-align: center;"><a href="https://3.bp.blogspot.com/-qJeY-AzqIWs/WnWk_4bedpI/AAAAAAAAA_Y/AM1yxDXy-9IxOmue3JgfoN9tmfZVe9xnwCPcBGAYYCw/s1600/DSCF1742.jpg" imageanchor="1" style="margin-left: 1em; margin-right: 1em;"><img border="0" data-original-height="853" data-original-width="1280" height="427" src="https://3.bp.blogspot.com/-qJeY-AzqIWs/WnWk_4bedpI/AAAAAAAAA_Y/AM1yxDXy-9IxOmue3JgfoN9tmfZVe9xnwCPcBGAYYCw/s640/DSCF1742.jpg" width="640" /></a></div><br/><h3>Zvuk</h3><p>Obě verze podle mě hrají téměř stejně, bohužel EP51 jsem ztratil, takže přímé porovnání neudělám. <br /></p><p>Zvuk trochu postrádá detaily. Zvlášť je to patrné u bicích, kde se ztratí živost a bubny zní jako ze samplu. Výšky a středy jsou na tom lépe, ale pořád je poznat, že jde o sluchátka za pár korun.<br /></p><p>V porovnání s RHA MA 750 se ztrácí umístění nástrojů v prostoru.<br /></p><p>Já ale oceňuji, že zvuk je vyrovnaný a sluchátka nejsou zbytečně přebasovaná.<br /></p><p>V balení nebyl pěnový nástavec Comply, takže jsem ho musel <a href="https://www.audigo.cz/Prislusenstvi/Pro-sluchatka/Nausniky-a-nastavce/Comply-Tx-400-velikost-M">koupit zvlášť</a> - mimochodem doporučuju pro libovolná sluchátka.<br /></p><h3>Kodeky</h3><table><colgroup><col style="text-align: left;"></col><col style="text-align: left;"></col></colgroup> <tbody><tr> <td style="text-align: left;">✅</td> <td style="text-align: left;">SBC</td></tr><tr> <td style="text-align: left;">❎</td> <td style="text-align: left;">AAC</td></tr><tr> <td style="text-align: left;">✅</td> <td style="text-align: left;">aptX</td></tr></tbody></table><br /><br/><h3>Výdrž</h3><ul><li>Meizu EP51 - 6 hodin</li><li>Meizu EP52 - 8 hodin </li></ul>Nabíjení přes micro USB.<br /><br/><h3>Cena</h3><p><a href="https://www.gearbest.com/sports-fitness-headphones/pp_356162.html">Meizu EP51</a> stojí 27 dolarů, tedy asi 585 Kč. <a href="https://www.gearbest.com/earbud-headphones/pp_719800.html">Meizu EP52</a> seženete za 90 dolarů, což jsou skoro 2000 Kč. <br /></p><p>Jednoznačně bych doporučoval ušetřit. Zvukově jsou sluchátka srovnatelná, EP51 navíc nemají otravný nákrčník - za cenu o trochu menší výdrže.<br /></p><h2>RHA MA 750 Wireless</h2><p>Skotská firma RHA po úspěchu svých sluchátek <b>MA 750</b> zkusila vydat i jejich bezdrátovou verzi.<br /></p><div class="separator" style="clear: both; text-align: center;"><a href="https://4.bp.blogspot.com/-TlP1XefINc0/WnWk_rEGh5I/AAAAAAAAA_U/3n1Sw9M5jmAPKaQPXucr7Y53dV_LegRawCPcBGAYYCw/s1600/DSCF1745.jpg" imageanchor="1" style="margin-left: 1em; margin-right: 1em;"><img border="0" data-original-height="838" data-original-width="1280" height="419" src="https://4.bp.blogspot.com/-TlP1XefINc0/WnWk_rEGh5I/AAAAAAAAA_U/3n1Sw9M5jmAPKaQPXucr7Y53dV_LegRawCPcBGAYYCw/s640/DSCF1745.jpg" width="640" /></a></div><p>Musím říct, že jsem se na ně docela těšil a že jsem byl docela zklamaný. Jednak nemám rád sluchátka s nákrčníkem - no a když ho <b>MA 750 Wireless</b> musí mít, tak nechápu, proč jsou tak dlouhá. Pokud je vyndáte z uší a pověsíte na krk, tak plandají někde okolo pupku. Proč?<br /></p><p>Na drouhou stranu mají stejnou vychytávku jako výše popisované <b>Meizu EP52</b> - po scvaknutí pecek k sobě se hudba automaticky zastaví.<br /></p><p>Musím pochválit výbavu - dostanete celou řadu náhradních špuntů do uší, takže není problém vybrat správnou velikost pro libovolné ucho.<br /></p><div class="separator" style="clear: both; text-align: center;"><a href="https://2.bp.blogspot.com/-s3Q6Ctj-tfo/WnWlAWfGg2I/AAAAAAAAA_g/shORm_Qh2m4npaxIQXMY7og47s8miML1gCPcBGAYYCw/s1600/DSCF1746.jpg" imageanchor="1" style="margin-left: 1em; margin-right: 1em;"><img border="0" data-original-height="809" data-original-width="1214" height="426" src="https://2.bp.blogspot.com/-s3Q6Ctj-tfo/WnWlAWfGg2I/AAAAAAAAA_g/shORm_Qh2m4npaxIQXMY7og47s8miML1gCPcBGAYYCw/s640/DSCF1746.jpg" width="640" /></a></div><p>Pokud je budete kupovat, určitě si schovejte účtenku - na mých nefunguje tlačítko „snížit hlasitost“ a kolegovi po 14 dnech přestalo hrát pravé sluchátko. Bohužel jsme je oba koupili na letišti, takže máme smůlu.<br /></p><h3>Ovládání</h3><p>Ovládání je podobné jako u <b>Meizu EP52</b>, kromě zapínacího tlačítka, které je jako jediné umístěno přímo v nákrčníku. Opět se musím ptát - proč?<br /></p><p>Sympatický detail je, že po zapnutí se ve sluchátkách ozve přijemný hlas: „Battery level XX percent“. Takže máte aspoň hrubou představu o tom, jak dlouho ještě vydrží hrát.<br /></p><h3>Zvuk</h3><p>Zvukově jsme tady úplně v jiné lize než u Meizu - což se při rozdílu v ceně nedá divit. RHA se chlubí tím, že zvukovod sluchátka je kovový, narozdíl od plastové konkurence.<br /></p><p>Nedokážu posoudit, jestli zrovna tohle je důvod, ale zvuk je krásně detailní. Pokud si poslechnete stejnou písničku nejdřív na Meizu EP51/EP52 a pak na RHA 750, budete překvapeni, kolik drobností vám uniklo - činely, různá chřestidla a podobné drobnosti splynou na levnějších sluchátkách do jednotného šumu na pozadí.<br /></p><p>I u vypalovaček typu <i>Highway to Hell</i> nebo <i>Winnebago Warrior</i> pořád budete stíhat rozlišovat jednotlivé nástroje. <br /></p><p>Milovníci přebasovaných sluchátek budou opět zklamáni, ale já vyrovnaný zvuk beru spíš jako plus.<br /></p><h3>Kodeky</h3><table><colgroup><col style="text-align: left;"></col><col style="text-align: left;"></col></colgroup> <tbody><tr> <td style="text-align: left;">✅</td> <td style="text-align: left;">SBC</td></tr><tr> <td style="text-align: left;">✅</td> <td style="text-align: left;">AAC</td></tr><tr> <td style="text-align: left;">✅</td> <td style="text-align: left;">aptX</td></tr></tbody></table><br /><br/><h3>Výdrž</h3>12 hodin, nabíjení přes USB C<br /><br/><h3>Cena</h3><p><a href="https://www.alza.cz/rha-ma750-wireless-d5145045.htm">RHA MA 750 Wireless</a> stojí skoro 4 000,- Kč.</p><p>Pokud chcete ušetřit, pak existuje i <a href="https://www.alza.cz/rha-ma650-wireless-d5145044.htm">RHA MA 650 Wireless</a> za 2 700,- Kč, což je skoro stejná cena jako <a href="https://www.alza.cz/rha-ma750-d1531779.htm">drátová verze RHA MA 750i</a>.<br /></p><p>Těžko poradit - u recenzí drátových modelů se jednoznačně doporučovalo připlatit si za dražší model, ale tam byl cenový rozdíl jen asi 500,- Kč. <br /></p><p>Já osobně bych si počkal na další verzi - zvukově jsou super, ale na používání mě nějak nebaví…<br /></p> <h2>Beoplay E8</h2><p>Ještě víc než na <b>RHA MA 750 Wireless</b> jsem se těšil na <b>Beoplay E8</b>, takže jsem je koupil, aniž bych ověřil, že umí zpracovat <b>aptX</b>. Neumí.<br /></p><div class="separator" style="clear: both; text-align: center;"><a href="https://1.bp.blogspot.com/-WbSwMTqLfsc/WnWlArbr__I/AAAAAAAAA_k/A0Kh38oKYfQ1zMnIAJwtVUKOcs7XHvoWACPcBGAYYCw/s1600/DSCF1750.jpg" imageanchor="1" style="margin-left: 1em; margin-right: 1em;"><img border="0" data-original-height="853" data-original-width="1280" height="427" src="https://1.bp.blogspot.com/-WbSwMTqLfsc/WnWlArbr__I/AAAAAAAAA_k/A0Kh38oKYfQ1zMnIAJwtVUKOcs7XHvoWACPcBGAYYCw/s640/DSCF1750.jpg" width="640" /></a></div><p>Naštěstí můj telefon (OnePlus 5) si poradí i s <b>AAC</b>, jinak bych byl dost namíchnutý.<br /></p><p>Jinak ale <b>Beoplay E8</b> nabízí samá pozitiva a sociální jistoty. První, co vás překvapí proti fotkám - sluchátka jsou maličká. Fakt. Tak maličká, že když je vyndám z uší, putují okamžitě do krabičky - jinak bych je určitě ztratil.<br /></p><p>Druhá věc je, že hodně dobře drží v uších - přestože nemají žádné vychytávky, které by tomu měly napomoci. Asi bych si s nimi netroufl běhat - koneckonců <a href="https://www.youtube.com/watch?v=d27gTrPPAyk">gentleman se k běhu nesníží</a> - ale dopravu tramvají po Praze zvládají dobře.<br /></p><p>Když už jsme u těch tramvají. Velice rychle zjistíte, že stoupnout si v tramvaji k trafu je velká blbost. Přeci jen sluchátka nejsou propojená kabelem, takže jsou na rušení trochu náchylnější. Ale většinou se stačí posunout o metr a všechno je zase v pořádku.<br /></p> <h3>Ovládání</h3><p>Narozdíl od ostatních sluchátek v článku nemají <b>Beoplay E8</b> samostatné ovládání - kde by taky bylo. Ovládají se pomocí dotykových plošek na obou peckách. <br /></p><p>Jeden dotyk na pravém uchu zastaví nebo pustí muziku, jeden na levém zapne hlasitý odposlech (o tom si povíme dále).</p><p>Dva dotyky na pravém (nebo levém) sluchátku přeskočí písničku dopředu (nebo dozadu). Tři dotyky na pravém sluchátku zapnou Google Asistenta nebo Siri - podle telefonu.</p><p>Hlasitost se ovládá delším držením pravého (zesílit) nebo levého (zeslabit) sluchátka.</p><p>Párování s novým telefonem se provádí současným stiskem na obou sluchátkách.<br /></p><p>Je vidět, že nad ovládáním někdo docela přemýšlel, protože je snadno pochopitelné. Jediný problém s „dvojklikem“. Když ho provedete dostatečně rychle, sluchátka ho vyhodnotí jako jednoklik a místo přeskočení písničky jí zastaví.<br /></p><p>Kdo přemýšlel už míň, jsou vývojáři Bluetooth modulu - s žádnými jinými sluchátky jsem neměl takový problém s párováním s telefonem. Vetšinou se to povede tak napotřetí, takže trpělivost!<br /></p> <h3>Zvuk</h3><p>Jako byl rozdíl mezi <b>Meizu EP52</b> a <b>RHA MA 750</b>, tak takový rozdíl mezi <b>RHA MA 750</b> a <b>Beoplay E8</b> rozhodně není.<br /></p><p>Skoro bych řekl, že oboje sluchátka už jsou u mě na hranici toho, co dokážu poznat - znějí mi téměř stejně. Čistě pocitově, <b>Beoplay E8</b> mají zvuk trošku teplejší, <b>RHA MA 750</b> se mi zdají víc analyticky přesná. <br /></p><p>Ale to jsou jen takový rádoby chytrý kecy. Pro mě jsou oboje sluchátka zvukově na podobné úrovni a oboje super!<br /></p><p><b>Beoplay E8</b> jsou jedny z mála sluchátek, ve kterých si můžete hrát se zvukem pomocí obslužné aplikace v telefonu.</p><p>Není to klasický ekvalizér, ale něco, kde pomocí kuličky nastavujete vlastnosti zvuku ve čtverci popsaném nadpisy jako <i>warm</i>, <i>excited</i>, <i>relaxed</i> nebo <i>bright</i>. <br /></p><div class="separator" style="clear: both; text-align: center;"><a href="https://3.bp.blogspot.com/-DGELMgR6jzY/WnWmuj_DvXI/AAAAAAAAA_4/Mj003Ossh4EKdbrmjnXGS-3vUF3agfMZwCLcBGAs/s1600/Screenshot_20180121-142051.jpg" imageanchor="1" style="margin-left: 1em; margin-right: 1em;"><img border="0" data-original-height="1600" data-original-width="900" height="640" src="https://3.bp.blogspot.com/-DGELMgR6jzY/WnWmuj_DvXI/AAAAAAAAA_4/Mj003Ossh4EKdbrmjnXGS-3vUF3agfMZwCLcBGAs/s640/Screenshot_20180121-142051.jpg" width="360" /></a></div><br /><ul><li>tažením směrem k <i>bright</i> a <i>excited</i> zvýrazníte výšky, s tím že u <i>excited</i> zůstanu zvýrazněné i středy</li><li>přetažení směrem <i>warm</i> zvýrazní basy, <i>relaxed</i> basy i středy</li><li>zajímavá legrace je dvěma prsty kuličku „roztáhnout“ - hudba pocitově rozšíří více do stran.</li></ul><p>Mimochodem - i když se to v některých recenzích dočtete, tak <i>nemají</i> aktivní potlačení okolního hluku!<br /></p><p>Zajímavou funkcí je aktivní odposlech okolí - pokud si jdete koupit kafe, nemusíte vyndavat sluchátka z ucha. Stačí ťuknout na levé sluchátko, zapnou se mikrofony a do uší vám půjde zesílený zvuk z okolí. Objednáte si a dalším ťuknutím na levé sluchátko zase pustíte hudbu.<br /></p> <h3>Kodeky</h3><table><colgroup><col style="text-align: left;"></col><col style="text-align: left;"></col></colgroup> <tbody><tr> <td style="text-align: left;">✅</td> <td style="text-align: left;">SBC</td></tr><tr> <td style="text-align: left;">✅</td> <td style="text-align: left;">AAC</td></tr><tr> <td style="text-align: left;">❎</td> <td style="text-align: left;">aptX ( proboha proč!?)</td></tr></tbody></table><br /> <h3>Výdrž</h3>3 hodiny, v krabičce se dobijí ještě na 2x3 hodiny. Nabíjení přes micro USB.<br /> <h3>Cena</h3><p>Nejlevněji je <a href="https://beostore.cz/produkty/e8-beoplay-charcoalgray">seženete v Beostore</a> za 7 700,- Kč. Alza si <a href="https://www.alza.cz/beoplay-e8-natural-d5126238.htm">řekne o 8 000,- Kč</a>.<br /><p><p>Jo. Je to raketa. Za sluchátka. <br /><p><p>Ale můžu vám slíbit, že pokud si je pořídíte, tak dlouho nebudete chtít jiné. Už proto, že na ně nebudete mít peníze 🤑.<p>
</article>

        </div>
    </body>
</html>
