<!DOCTYPE html>
<html lang="cs" dir="ltr" itemtype="http://schema.org/WebPage" itemscope="">
    <head>
    
    
    
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>7 příznaků, že děláte Agile blbě | fragaria.cz</title>
    <meta name="author" content="Fragaria s.r.o." />
    <meta name="robots" content="index,follow" />
    <meta name="description" content="Zavedli jste v podniku agilní metodiku, ale nějak to skřípe? Ujistěte se, že neděláte jednu z následujících chyb!Děláte detailní zadání projektuAnalytik rozkreslí před začátkem projektu uživatelské rozhraní do posledního tlačítka a programátor si s tím pak musí poradit? Fajn. Ale Agile je o tom, že dovolíte lidem hýbat rozsah...">
    <meta name="keywords" content="fragaria, software, vývoj software, webové aplikace, python, javascript, angular, elasticsearch, html, css, scrumagile" />
    <!-- Favicons -->
    

    <meta property="og:url"           content="https://fragaria.cz/website/blog/2015/03/12/7-priznaku-ze-delate-agile-blbe/" />
    <meta property="og:type"          content="website" />
    <meta property="og:title"         content="7 příznaků, že děláte Agile blbě | fragaria.cz" />
    <meta property="og:description"   content="Zavedli jste v podniku agilní metodiku, ale nějak to skřípe? Ujistěte se, že neděláte jednu z následujících chyb!Děláte detailní zadání projektuAnalytik rozkreslí před začátkem projektu uživatelské rozhraní do posledního tlačítka a programátor si s tím pak musí poradit? Fajn. Ale Agile je o tom, že dovolíte lidem hýbat rozsah..." />

    

    
    <link rel="stylesheet" href="/website/assets/styles.css">
</head>



    <body class="page-container baseline-grid baseline-grid--visible">
        <div class="page-container__inner">
            <div class="sitenav-wrapper">
    <nav class="sitenav" role="navigation" itemscope itemtype="http://schema.org/SiteNavigationElement">
        <img alt="Fragaria.cz" class="sitenav__brand" src="/website/assets/img/strawberry.svg">

        <ul class="sitenav__linkset">
            <li class="sitenav__linkset-item sitenav__linkset-item--fill"><a href="/website/" class="sitenav__link typeset__anchor--nounderline" itemprop="url"><span itemprop="name">Fragaria.cz</span></a></li>
            
                <li class="sitenav__linkset-item "><a href="/website/works/" class="sitenav__link typeset__anchor--nounderline" itemprop="url"><span itemprop="name">Works</span></a></li>
            
                <li class="sitenav__linkset-item "><a href="/website/team/" class="sitenav__link typeset__anchor--nounderline" itemprop="url"><span itemprop="name">Team</span></a></li>
            
                <li class="sitenav__linkset-item sitenav__linkset-item--active"><a href="/website/blog/" class="sitenav__link typeset__anchor--nounderline" itemprop="url"><span itemprop="name">Blog</span></a></li>
            
                <li class="sitenav__linkset-item "><a href="/website/career/" class="sitenav__link typeset__anchor--nounderline" itemprop="url"><span itemprop="name">Career</span></a></li>
            
        </ul>
    </nav>
</div>


            <article itemtype="http://schema.org/BlogPosting" itemscope="">
  <div class="content-block">
    <h1 itemprop="headline">7 příznaků, že děláte Agile blbě</h1>
    Zavedli jste v podniku agilní metodiku, ale nějak to skřípe? Ujistěte se, že neděláte jednu z následujících chyb!<br /><br /><a name='more'></a><h3>Děláte detailní zadání projektu</h3>Analytik rozkreslí před začátkem projektu uživatelské rozhraní do posledního tlačítka a programátor si s tím pak musí poradit? <br />Fajn. Ale Agile je o tom, že dovolíte lidem hýbat <b>rozsahem</b> projektu. Pokud produkťák nemá možnost měnit priority, nedivte se, že nestíháte termíny.<br /><br /><h3>Scrum master je nejlepší vývojář/analytik z týmu</h3>Gratuluji. Právě jste zabili dvě mouchy jednou ranou: dali týmu neschopného vedoucího a snížili jeho výkon o 50%.<br />Nechte vývojáře a analytiky dělat svojí práci a nenuťte je kreslit burndown chart a vyplňovat tabulky. Buď to budou flákat a celý tým bude trpět, nebo se stanou brzdou, na kterou budou všichni čekat.<br /><br /><h3>Scrum master je bývalý projekťák</h3>Tím pádem vše funguje jako předtím, jen se změnila vizitka, že? PM rozdá práci, dohlíží na její splnění…<br />Správný Scrum master musí tým naučit pracovat samostatně, omezit svoje řídící návyky a zkusit postupně přenést zodpovědnost na celý tým.<br />Ale dobře … projekťák může být dobrý Scrum master – rozhodně je to lepší volba než vývojář. Musí však pochopit, že teď se nejen hraje jiná hra – teď se hraje na úplně jiném hřišti. <br /><br /><h3>Nenecháte si poradit</h3>Váš šéf si poslechl jednu prezentaci, přečetl <a href="http://www.agilemanifesto.org/">Agile Manifesto</a> a jdete do toho?<br />Tak určitě! Proč se zdržovat školením Scrum masterů nebo se nedejbože zajímat o zkušenosti jinde? U vás to klapne hned napoprvé. Jste šikulové!<br /><br /><h3>Nedodáváte průběžně</h3><blockquote>„U nás v podniku není možné udržovat vývojové prostředí, kam se bude průběžně nasazovat.“ </blockquote>Pak se na celou agilitu vybodněte. Základní poučka říká, že feature je <b>hotová ve chvíli, kdy jí mohu předvést</b>. Pokud váš tým dodává pouze kompletní věci, staví jednu velkou Potěmkinovu vesnici.<br />Vývojové CI (continuous integration) udělat prostě musíte! Kupte server z <a href="http://www.raspberrypi.org/">vlastních peněz</a> a šoupněte ho pod stůl, pronajměte si virtuál, vytvořte testovací data ručně, ...<br />Zásada č. 1: musí vám běžet prostředí, na kterém se každý den (max. týden) dá „proklikat“ nová verze.<br /><br /><h3>Nedodržujete pravidla</h3><blockquote>„Ty hele, Jirko, ten Scrum mi přijde zajímavý – ale to každodenní scházení se mi zdá jako blbost. To zrušíme.“</blockquote>Netvrdím, že pravidla je nutné dodržovat na 100%. Ale je dobré si vše nejdřív vyzkoušet <b>podle pravidel</b> a pak se bavit o změně. Uvidíte, že za pár měsíců nebudete chtít měnit skoro nic.<br />My třeba už dávno u standupů sedíme. Proč? Protože už jsme si zvykli mluvit stručně a jasně. Když se standup začne protahovat? Tak si stoupneme a je to hned.<br /><br /><h3>Neděláte retrospektivy</h3>Tady by stačilo odkázat na předchozí odstavec. Ale opakování je matka moudrosti. Retrospektiva je důležitá zejména pro duševní hygienu týmu. Všichni mají možnost upustit páru a vyříkat si věci mezi sebou, ale hlavně dostanou možnost (minimálně pocit),   že <b>opravdu něco změní</b> – i kdyby to měla být jen otevírací doba bufetu.<br />Scum master by měl po retrospektivě alespoň část připomínek hned vyřešit! Jinak je to házení perel – hrachu na zeď ;)<br />Poznali jste se v některém z bodů? Gratuluji, ale nikdy není pozdě začít dělat věci správně!
  </div>
</article>

        </div>
    </body>
</html>
