<!DOCTYPE html>
<html lang="cs" dir="ltr" itemtype="http://schema.org/WebPage" itemscope="">
    <head>
    
    
    
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>BorIS - hodně muziky za málo peněz | fragaria.cz</title>
    <meta name="author" content="Fragaria s.r.o." />
    <meta name="robots" content="index,follow" />
    <meta name="description" content="O tom, že BorIS je elektronická databáze pro evidenci výkonů v terénních programech drogových služeb jsem tu psal v říjnu 2013 a v březnu 2014. BorIS nyní slaví tři roky provozu, hodilo by se proto v krátkosti poděkovat, zhodnotit a tak.Děkuji všem organizacím působících v drogových službách, které se nebojí přejít k systému ...">
    <meta name="keywords" content="fragaria, software, vývoj software, webové aplikace, python, javascript, angular, elasticsearch, html, css, borisopen sourcesociální odpovědnostdjango" />
    <!-- Favicons -->
    

    <meta property="og:url"           content="https://fragaria.cz/website/blog/2015/07/01/boris-hodne-muziky-za-malo-penez/" />
    <meta property="og:type"          content="website" />
    <meta property="og:title"         content="BorIS - hodně muziky za málo peněz | fragaria.cz" />
    <meta property="og:description"   content="O tom, že BorIS je elektronická databáze pro evidenci výkonů v terénních programech drogových služeb jsem tu psal v říjnu 2013 a v březnu 2014. BorIS nyní slaví tři roky provozu, hodilo by se proto v krátkosti poděkovat, zhodnotit a tak.Děkuji všem organizacím působících v drogových službách, které se nebojí přejít k systému ..." />

    

    
    <link rel="stylesheet" href="/website/assets/styles.css">
</head>



    <body class="page-container">
        <div class="page-container__inner">
            <article itemtype="http://schema.org/BlogPosting" itemscope="">
  <h1 itemprop="headline">BorIS - hodně muziky za málo peněz</h1>

  O tom, že <a href="http://www.bor-is.cz/" target="_blank">BorIS</a> je elektronická databáze pro evidenci výkonů v terénních programech drogových služeb jsem tu psal v <a href="http://blog.fragaria.cz/2013/10/boris-nase-svedomi-je-zase-o-trochu.html" target="_blank">říjnu 2013</a> a v <a href="http://blog.fragaria.cz/2014/03/boris-moderni-system-pro-nepopularni.html" target="_blank">březnu 2014</a>. BorIS nyní slaví tři roky provozu, hodilo by se proto v krátkosti poděkovat, zhodnotit a tak.<br /><a name='more'></a><br />Děkuji všem organizacím působících v drogových službách, které se nebojí přejít k systému Boris a také všem, kteří se na vývoji a rozvoji Borise podílí (bez nároku na honorář). Pro tyto všechny mám dobrou zprávu, Boris jede a vedle terénních programů se na něj mohou po prázdninách těšit i pracovníci K-center.<br /><br />Je pro nás velmi obtížné vysedávat na poradách, pojídat chlebíčky (hlavně ty s vajíčkovou polevou) a plkat o tom, jak je co složité, jak to má spoustu aspektů, dopadů a legislativních omezení. Ačkoliv nemáme podporu shora, Boris už tři roky bez výpadku funguje, a i když to někdy bolí, je pravidelně aktualizován.<br /><br />Doufáme, že jednou zlomíme představy, že:<br /><ul><li>Software doporučovaný státním úředníkem je ten nejlepší.</li><li>Přechod na nový systém je masakr.&nbsp;</li></ul>Věřím, že tři roky fungování jsou již dostatečnou garancí, že Borise stojí za to alespoň vyzkoušet.<br /><br />Borise aktuálně používá šest organizací v šesti krajích ČR. Získáváme tak velmi cenná statistická data, která se někomu nemusí líbit, ale uživatelé drog tu jsou a budou a my si myslíme, že se jim má pomáhat.<br /><br />Jak jsem již uvedl, po prázdninách spustíme verzi pro K-centra, dalších plánů máme spoustu a budeme rádi, pokud je i s Vaší pomocí budeme moci realizovat. Zapojit se může každý. <br /><br />Na konec ještě pár důležitých informací pro:<br /><br /><h4>Zájemce:</h4><a href="http://www.bor-is.cz/" target="_blank">Boris</a>&nbsp;je neziskový <a href="http://cs.wikipedia.org/wiki/Otev%C5%99en%C3%BD_software">opensource</a> projekt. Licence je tedy zdarma. Organizace, která používá Borise hostovaného u nás, platí Kč 1.000,00 měsíčně na provoz a drobný rozvoj. Pokud byste si chtěli Borise nainstalovat k Vám na server a pak se o provoz starat, neplatíte nic. Zkušenost říká, že to není dobré rozhodnutí (problémy se zálohováním a zabezpečením dat máme vyřešeny v rámci naší infrastruktury). <br /><br />Pro používání systému tedy nepotřebujete vlastní hardware, vše běží na našich zabezpečených a zálohovaných serverech, podepíšeme smlouvu, dostanete přístupy a můžete pracovat. <br /><br />Systém komunikuje i se státní správou, pro níž generuje nejrůznější výstupy. Je navržen přímo terénními pracovníky, nikoliv úředníky. Věříme proto, že práce s přechodem na nový systém budou velmi brzy vyváženy úsměvy na tvářích pracovníků Vaší organizace.<br /><br /><h4>Techniky:</h4><ul><li>Programování: <a href="http://python.cz/">Python</a>, <a href="https://www.djangoproject.com/">Django</a>, <a href="http://grappelliproject.com/">Grapelli</a> a <a href="http://git-scm.com/">Git</a></li><li>Design: <a href="http://getbootstrap.com/">Bootstrap</a> a <a href="https://wrapbootstrap.com/theme/the-story-flat-business-template-WB05N1SL7">template</a></li><li>Provoz aplikace: <a href="http://wiki.nginx.org/">Nginx</a>, <a href="http://www.mysql.com/">MySQL</a>, <a href="http://gunicorn.org/">Gunicorn</a></li><li>Komunikace a řízení: <a href="http://trello.com/" target="_blank">Trello</a></li></ul><br /><a href="http://1.bp.blogspot.com/-2tRUcg1VPYY/VYvpHHGxf5I/AAAAAAAAD00/YbBUSDQMlHE/s1600/boris-screenshot.png" imageanchor="1" style="clear: left; float: left; margin-bottom: 1em; margin-right: 1em;"><img border="0" height="356" src="http://1.bp.blogspot.com/-2tRUcg1VPYY/VYvpHHGxf5I/AAAAAAAAD00/YbBUSDQMlHE/s640/boris-screenshot.png" width="640" /></a><br /><ul></ul>
</article>

        </div>
    </body>
</html>
