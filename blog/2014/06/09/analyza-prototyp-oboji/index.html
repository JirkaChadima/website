<!DOCTYPE html>
<html lang="cs" dir="ltr" itemtype="http://schema.org/WebPage" itemscope="">
    <head>
    
    
    
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Analýza? Prototyp? Obojí! | fragaria.cz</title>
    <meta name="author" content="Fragaria s.r.o." />
    <meta name="robots" content="index,follow" />
    <meta name="description" content="   Prototyp &gt; analýza Je známo, že prototyp/mock up uživatelského rozhraní, pokud je tvořen správně, dokáže zcela nahradit značnou část úvodní analýzy. Zejména  v případech, kdy je zákazník technikou nepolíben, nemá podle mého valný smysl předvádět znalosti UML modelování a zahrnovat ho desítkami diagramů a mnoha stránkami...">
    <meta name="keywords" content="fragaria, software, vývoj software, webové aplikace, python, javascript, angular, elasticsearch, html, css, prototypmockupangularjs" />
    <!-- Favicons -->
    

    <meta property="og:url"           content="https://fragaria.cz/website/blog/2014/06/09/analyza-prototyp-oboji/" />
    <meta property="og:type"          content="website" />
    <meta property="og:title"         content="Analýza? Prototyp? Obojí! | fragaria.cz" />
    <meta property="og:description"   content="   Prototyp &gt; analýza Je známo, že prototyp/mock up uživatelského rozhraní, pokud je tvořen správně, dokáže zcela nahradit značnou část úvodní analýzy. Zejména  v případech, kdy je zákazník technikou nepolíben, nemá podle mého valný smysl předvádět znalosti UML modelování a zahrnovat ho desítkami diagramů a mnoha stránkami..." />

    

    
    <link rel="stylesheet" href="/website/assets/styles.css">
</head>



    <body class="page-container baseline-grid baseline-grid--visible">
        <div class="page-container__inner">
            <div class="sitenav-wrapper content-block">
    <nav class="sitenav" role="navigation" itemscope itemtype="http://schema.org/SiteNavigationElement">
        <img alt="Fragaria.cz" class="sitenav__brand" src="/website/assets/img/strawberry.svg">

        <ul class="sitenav__linkset">
            <li class="sitenav__linkset-item sitenav__linkset-item--fill"><a href="/website/" class="sitenav__link typeset__anchor--nounderline" itemprop="url"><span itemprop="name">Fragaria.cz</span></a></li>
            
                <li class="sitenav__linkset-item "><a href="/website/works/" class="sitenav__link typeset__anchor--nounderline" itemprop="url"><span itemprop="name">Works</span></a></li>
            
                <li class="sitenav__linkset-item "><a href="/website/team/" class="sitenav__link typeset__anchor--nounderline" itemprop="url"><span itemprop="name">Team</span></a></li>
            
                <li class="sitenav__linkset-item sitenav__linkset-item--active"><a href="/website/blog/" class="sitenav__link typeset__anchor--nounderline" itemprop="url"><span itemprop="name">Blog</span></a></li>
            
                <li class="sitenav__linkset-item "><a href="/website/career/" class="sitenav__link typeset__anchor--nounderline" itemprop="url"><span itemprop="name">Career</span></a></li>
            
        </ul>
    </nav>
</div>


            <article itemtype="http://schema.org/BlogPosting" itemscope="">
  <div class="content-block">
    <h1 itemprop="headline">Analýza? Prototyp? Obojí!</h1>
    <h3>   Prototyp &gt; analýza </h3>Je známo, že prototyp/mock up uživatelského rozhraní, pokud je tvořen správně, dokáže zcela nahradit značnou část úvodní analýzy. Zejména  v případech, kdy je zákazník technikou nepolíben, nemá podle mého valný smysl předvádět znalosti UML modelování a zahrnovat ho desítkami diagramů a mnoha stránkami popisu. Ukázaná platí!<br /><br /><a name='more'></a><br />Všichni víme, jak k UML diagramům přistupuje standardní projektový manažer – v lepším případě přizná, že tomu vůbec nerozumí, v horším vše schválí a v dalších fázích projektu není o překvapení nouze.  <br /><table align="center" cellpadding="0" cellspacing="0" class="tr-caption-container" style="margin-left: auto; margin-right: auto; text-align: center;">   <tbody><tr>         <td style="text-align: center;"><img alt="Entity diagram" src="http://upload.wikimedia.org/wikipedia/commons/7/72/ER_Diagram_MMORPG.png" height="356" style="margin-left: auto; margin-right: auto;" width="400" /></td>      </tr><tr>         <td class="tr-caption" style="text-align: center;">Takhle si tu aplikaci představujete?</td>      </tr></tbody></table><br />Oproti tomu v případě prototypu zákazník ihned vidí, jak celá aplikace funguje a velmi rychle je odhalena většina nedomyšleností v zadání, resp. velmi rychle se zjistí, co je jak drahé na vývoj. Z toho důvodu se v rámci prototypování ještě výrazně mění zadání, což má hodně pozitivní dopad na použitelnost výsledného produktu. <br />Ve Fragarii se tedy snažíme nechat si entitní UML model "pro sebe" a zákazníkovi představujeme rovnou uživatelské rozhraní aplikace – <strong>UI prototyp</strong>. <br /><br /><h3>   Bootstrap &gt; Balsamiq </h3>Standardem pro vytváření prototypů je nástroj <a href="http://balsamiq.com/products/mockups/">Balsamiq Mockups</a>, s jehož pomocí dokáže navrhnout uživatelské rozhraní téměř kdokoliv.<br />Důležitou <s>výhodou</s> <s>nevýhodou</s> <strong>vlastností</strong> Balsamiq je, že obrázky, které z něho lezou jsou schválně jednoduché a ošklivé (wireframes). To má odvést zákazníka od nepodstatností jako jsou barvy tlačítek, fonty a umožnit mu soustředit se na podstatu věci.<br />Pokud zákazník s wireframes již pracoval, tak to může fungovat. Pokud je vidí poprvé, míra jeho zmatení je značná.<br /><br />My jsme od wire-frames v Balsamiqu přešli rovnou k prototypování frontendu v HTML a CSS. Proč?<br /><br /><h4>   Rychlost </h4>"Nastřelit" jednoduchou stránku v <a href="http://getbootstrap.com/components/">Bootstrapu</a> umím skoro stejně rychle, jako jí nakreslit v Balsamiqu. A to jsem mezi kolegy spíš z pomalejších – nepoužívám totiž <i>vim</i>&nbsp;:-).<br /><br /><h4>   Reálnost </h4>Výsledný prototyp vypadá jako reálná webová aplikace, což je z pohledu zákazníka jistě plus.<br /><br /><h4>   Interaktivita </h4>Většina moderních webových aplikací používá ve velké míře Javascript a naše nejsou výjimkou. Problém je, že real time vyhledávání v seznamu faktur prostě na obrázku neukážeme. A dlouze o tom mluvit je takové – plytké.<br />Takže zapojíme Javascript (jasně, <a href="https://angularjs.org/">Angular.js</a>) a můžeme zákazníkovi rychle ukázat, jak se budou jednotlivé prvky na stránce chovat.<br /><br /><h4>   Reálná data </h4>Lorem ipsum a jeho česká verze <a href="http://cs.blabot.net/">Blábot</a> je určitě užitečná věc, ale opět – není nad reálná data.<br />Pokud se nasypou do Google Spreadsheet, dají se jednoduše načíst jako JSON a zobrazit v prototypu.<br /><br /><h4>   Budoucí využitelnost </h4>Jsou dvě možnosti, buď se prototyp zahodí s tím, že dobře posloužil jako zadání/analýza, nebo se "obarví" a frontend aplikace je na světě.<br /><br /><h3>   Takže? </h3><i>Nikdy neříkej nikdy</i>, ale u nás teď děláme prototypy jen interaktivní a pouze v HTML.
  </div>
</article>

        </div>
    </body>
</html>
