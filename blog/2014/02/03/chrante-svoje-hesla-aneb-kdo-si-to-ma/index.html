<!DOCTYPE html>
<html lang="cs" dir="ltr" itemtype="http://schema.org/WebPage" itemscope="">
    <head>
    
    
    
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Chraňte svoje hesla! Aneb kdo si to má všechno pamatovat? | fragaria.cz</title>
    <meta name="author" content="Fragaria s.r.o." />
    <meta name="robots" content="index,follow" />
    <meta name="description" content="Před časem jsem řešil s dlouholetým zákazníkem problém v námi dodaném systému. Abych mohl problém analyzovat, potřeboval jsem do onoho systému přístup, který jsem však neměl. V rámci zrychlení celé akce došlo k tomu, že mi zákazník své přihlašovací údaje začal diktovat do telefonu (ano, ani to není ideální). Pozorně jsem zača...">
    <meta name="keywords" content="fragaria, software, vývoj software, webové aplikace, python, javascript, angular, elasticsearch, html, css, open sourcebezpečnost" />
    <!-- Favicons -->
    

    <meta property="og:url"           content="https://fragaria.cz/website/blog/2014/02/03/chrante-svoje-hesla-aneb-kdo-si-to-ma/" />
    <meta property="og:type"          content="website" />
    <meta property="og:title"         content="Chraňte svoje hesla! Aneb kdo si to má všechno pamatovat? | fragaria.cz" />
    <meta property="og:description"   content="Před časem jsem řešil s dlouholetým zákazníkem problém v námi dodaném systému. Abych mohl problém analyzovat, potřeboval jsem do onoho systému přístup, který jsem však neměl. V rámci zrychlení celé akce došlo k tomu, že mi zákazník své přihlašovací údaje začal diktovat do telefonu (ano, ani to není ideální). Pozorně jsem zača..." />

    

    
    <link rel="stylesheet" href="/website/assets/styles.css">
</head>



    <body class="page-container baseline-grid baseline-grid--visible">
        <div class="page-container__inner">
            <div class="sitenav-wrapper content-block">
    <nav class="sitenav" role="navigation" itemscope itemtype="http://schema.org/SiteNavigationElement">
        <img alt="Fragaria.cz" class="sitenav__brand" src="/website/assets/img/strawberry.svg">

        <ul class="sitenav__linkset">
            <li class="sitenav__linkset-item sitenav__linkset-item--fill"><a href="/website/" class="sitenav__link typeset__anchor--nounderline" itemprop="url"><span itemprop="name">Fragaria.cz</span></a></li>
            
                <li class="sitenav__linkset-item "><a href="/website/works/" class="sitenav__link typeset__anchor--nounderline" itemprop="url"><span itemprop="name">Works</span></a></li>
            
                <li class="sitenav__linkset-item "><a href="/website/team/" class="sitenav__link typeset__anchor--nounderline" itemprop="url"><span itemprop="name">Team</span></a></li>
            
                <li class="sitenav__linkset-item sitenav__linkset-item--active"><a href="/website/blog/" class="sitenav__link typeset__anchor--nounderline" itemprop="url"><span itemprop="name">Blog</span></a></li>
            
                <li class="sitenav__linkset-item "><a href="/website/career/" class="sitenav__link typeset__anchor--nounderline" itemprop="url"><span itemprop="name">Career</span></a></li>
            
        </ul>
    </nav>
</div>


            <article itemtype="http://schema.org/BlogPosting" itemscope="">
  <div class="content-block">
    <h1 itemprop="headline">Chraňte svoje hesla! Aneb kdo si to má všechno pamatovat?</h1>
    Před časem jsem řešil s dlouholetým zákazníkem problém v námi dodaném systému. Abych mohl problém analyzovat, potřeboval jsem do onoho systému přístup, který jsem však neměl. V rámci zrychlení celé akce došlo k tomu, že mi zákazník své přihlašovací údaje začal diktovat do telefonu (ano, ani to není ideální). Pozorně jsem začal psát. <i>"Uživatelské jméno je Petr, vše malými písmeny."</i> <i>"A heslo je Petr1959, také malými písmeny,"</i> sdělil mi pan Petr Novák.<br /><br />Na první pohled je jasné, že s heslem není něco v pořádku. Nicméně dnes nechci psát o tom, že heslo typu "petr1959" je úplně k ničemu, ale chci psát o tom, jak si pamatovat hesla, pokud jich máte opravdu hodně, chcete je mít stále k dispozici a zároveň chcete, aby tato hesla byla alespoň trochu v bezpečí.<br /><br /><b>Požadavky na "systém", kterému hesla svěřím:</b><br /><ul><li><b>bezpečnost dat</b> - nemohu o hesla jednoduše přijít / zálohování</li><li><b>přístupnost</b> - potřebuji hesla když sedím u počítače, stejně tak když jsem někde v terénu jen s mobilním telefonem</li><li><b>opensource</b> - systém úschovy hesel by neměl být služba typu <a href="https://lastpass.com/">LastPass</a>, což není z důvodu, že bych za to nechtěl platit :-)</li><li><b>sdílení hesel</b> - možnost některá hesla sdílet s někým jiným</li><li><b>nezávislost na platformě</b> - OS X, Windows, Linux, Android, IOS...</li><li><b>integrace do webového prohlížeče</b> - Nice To Have :-) </li></ul><table cellpadding="0" cellspacing="0" class="tr-caption-container" style="float: right; margin-left: 1em; text-align: right;"><tbody><tr><td style="text-align: center;"><a href="http://4.bp.blogspot.com/-fLuor3e2438/Uu-lPRg5R9I/AAAAAAAAAcE/qh0MvSzunKk/s1600/gorilla-splash.gif" imageanchor="1" style="clear: right; margin-bottom: 1em; margin-left: auto; margin-right: auto;"><img border="0" src="http://4.bp.blogspot.com/-fLuor3e2438/Uu-lPRg5R9I/AAAAAAAAAcE/qh0MvSzunKk/s1600/gorilla-splash.gif" height="200" width="198" /></a></td></tr><tr><td class="tr-caption" style="text-align: center;">Password Gorilla</td></tr></tbody></table>Při hledání jsem našel jen několik aplikací pro ukládání "hesel", které by splňovaly to, co jsem požadoval. Nakonec jsem zvolil aplikaci <a href="https://github.com/zdia/gorilla/wiki">Password Gorilla</a> pro desktop a pro Android aplikaci <a href="https://play.google.com/store/apps/details?id=com.jefftharris.passwdsafe&amp;hl=cs">PasswdSafe</a>.<br /><br /><h3>Takže jak jsou na tom mé jednotlivé požadavky vs. realita?</h3><br /><h4>Bezpečnost dat</h4>Díky tomu, že jsou "hesla" ukládána v datovém souboru, není nic jednoduššího, než tento soubor přidat do běžné zálohy. Datový soubor mám samozřejmě zabezpečen dostatečně dlouhým heslem (30+ znaků).<br /><br /><h4>Přístupnost</h4>Datový soubor mám uložen "v cloudu" (Google Drive, Dropbox...), čímž ho mám přístupný na všech zařízeních, kde ho potřebuji. Na Mac mám soubor syncovaný přes Insync. Na Android pak otevírám datový soubor přes standardní Drive aplikaci v readonly režimu, což mi dostačuje.<br /><br /><h4>Opensource</h4>Jak Password Gorilla, tak i PasswdSafe jsou opensource projekty.<br /><br /><h4>Sdílení hesel</h4>Tam, kde potřebuji hesla sdílet s někým dalším (například všemožné webové přístupy do různých služeb), mám tato hesla uložena ve vlastním datovém souboru, který v "cloudu" s dotyčným sdílím.<br /><br /><h4>Nezávislost na platformě</h4>Celé řešení mám vyzkoušené pouze na OS X a Android, ale předpokládám, že vše bude fungovat stejným způsobem i na ostatních platformách, viz. informace na <a href="https://github.com/zdia/gorilla/wiki">GitHubu</a>.<br /><br /><h4>Integrace do webového prohlížeče</h4>Tohle jsem zatím nevyřešil a zatím ani nenalezl nikoho, kdo by ve stacku mnou vybraných aplikací vyřešil. Zároveň se ale ukazuje, že tento požadavek pro mě není zásadní a v tuto chvíli mě příliš nevadí.<br /><br /><table cellpadding="0" cellspacing="0" class="tr-caption-container" style="float: right; text-align: right;"><tbody><tr><td style="text-align: center;"><a href="http://2.bp.blogspot.com/-CEX2stlppzQ/Uu-mY_QyIGI/AAAAAAAAAcQ/Q90ZRl2fRw4/s1600/507295.png" imageanchor="1" style="clear: right; margin-bottom: 1em; margin-left: auto; margin-right: auto;"><img border="0" src="http://2.bp.blogspot.com/-CEX2stlppzQ/Uu-mY_QyIGI/AAAAAAAAAcQ/Q90ZRl2fRw4/s1600/507295.png" height="200" width="200" /></a></td></tr><tr><td class="tr-caption" style="text-align: center;">PasswdSafe</td></tr></tbody></table><h3>FAQ - aneb na co je dobré ještě myslet</h3><br /><h4>Na Androidu mám nainstalovanou aplikaci PasswdSafe, ale když chci otevřít datový soubor z aplikace Drive, tak ten se nedá otevřít.</h4>Datový soubor je potřeba pojmenovat tak, aby měl příponu ".psafe3".<br /><br /><h4>Jaká všechna hesla si tedy reálně musím zapamatovat?</h4>Jednoznačně je potřeba si zapamatovat heslo k datovému souboru. Tím, že budete datový soubor pravděpodobně "odemykat" poměrně často, neměl by být problém si složité heslo brzy zapamatovat.<br /><br />Další heslo, které by bylo dobré si zapamatovat, je do vašeho "cloudu", ideálně s <a href="http://en.wikipedia.org/wiki/Two-step_verification">dvou úrovňovou autorizací</a>. Představte si situaci, kdy budete v zahraničí a přijdete o notebook i mobilní telefon a záloha bude tisíce kilometrů daleko. V tuto chvíli musíte být schopni zprovoznit celé řešení na novém zařízení, což bude předpokládat i to, že jste si schopni stáhnout datový soubor z vašeho cloudu.<br /><br /><h3>Závěr</h3>Závěrem už jen budu konstatovat, že jsem s výše popsaným řešením pro tuto chvíli spokojený. Minimálně jsem se s kvalitou hesel posunul z <i>"nuly na sto"</i>, což považuji za dobrý první krok.<br /><br /><i><b>A co vy? Jak se staráte o svá hesla? Také stále ještě používáte stejné heslo na všech používaných službách? Co na to Petr Novák? :-)</b></i><br /><br /><br /><i>P.S.: Petr Novák je osoba smyšlená, nicméně příběh ze začátku blogpostu je skutečný. Nejvíc zarážející na tom pro mě je, že Petr si vylepšil heslo o rok svého narození po tom, kdy mu před dvěma lety někdo vykradl databázi klientů (několik desítek tisíc kontaktů). Pravdou ale je, že tehdy měl uživatelské jméno i heslo stejné 1:1 :-)</i><br /><br />
  </div>
</article>

        </div>
    </body>
</html>
