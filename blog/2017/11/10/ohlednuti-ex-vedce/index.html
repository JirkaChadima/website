<!DOCTYPE html>
<html lang="cs" dir="ltr" itemtype="http://schema.org/WebPage" itemscope="">
    <head>
    
    
    
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Ohlédnutí ex-vědce | fragaria.cz</title>
    <meta name="author" content="Fragaria s.r.o." />
    <meta name="robots" content="index,follow" />
    <meta name="description" content="V tomto textu bych se rád ohlédnul za svou vědeckou kariérou i důvody,proč jsem od ní nakonec upustil a vrhl se na programování.">
    <meta name="keywords" content="fragaria, software, vývoj software, webové aplikace, python, javascript, angular, elasticsearch, html, css, fyzikaangularjsvědec" />
    <!-- Favicons -->
    

    <meta property="og:url"           content="https://fragaria.cz/website/blog/2017/11/10/ohlednuti-ex-vedce/" />
    <meta property="og:type"          content="website" />
    <meta property="og:title"         content="Ohlédnutí ex-vědce | fragaria.cz" />
    <meta property="og:description"   content="V tomto textu bych se rád ohlédnul za svou vědeckou kariérou i důvody,proč jsem od ní nakonec upustil a vrhl se na programování." />

    

    
    <link rel="stylesheet" href="/website/assets/styles.css">
</head>



    <body class="page-container baseline-grid ">
        <div class="page-container__inner">
            <div class="content-block js-sitenav">
    <nav class="sitenav" role="navigation" itemscope itemtype="http://schema.org/SiteNavigationElement">
        <a href="/website/">
            <img alt="Fragaria s.r.o." class="sitenav__brand" src="/website/assets/img/strawberry.svg">
        </a>

        <ul class="sitenav__linkset">
            <li class="sitenav__linkset-item sitenav__linkset-item--main"><a href="/website/" class="sitenav__link typeset__anchor--nounderline" itemprop="url"><span itemprop="name">Fragaria.cz</span></a></li>
            
                <li class="sitenav__linkset-item "><a href="/website/works/" class="sitenav__link typeset__anchor--nounderline" itemprop="url"><span itemprop="name">Works</span></a></li>
            
                <li class="sitenav__linkset-item "><a href="/website/team/" class="sitenav__link typeset__anchor--nounderline" itemprop="url"><span itemprop="name">Team</span></a></li>
            
                <li class="sitenav__linkset-item sitenav__linkset-item--active"><a href="/website/blog/" class="sitenav__link typeset__anchor--nounderline" itemprop="url"><span itemprop="name">Blog</span></a></li>
            
                <li class="sitenav__linkset-item "><a href="/website/career/" class="sitenav__link typeset__anchor--nounderline" itemprop="url"><span itemprop="name">Career</span></a></li>
            
        </ul>

        <div class="sitenav__menu-toggle typeset">
            <a href="#" class="sitenav__menu-toggle-link js-sitenav-menu-toggle">Menu</a>
        </div>
    </nav>
</div>


            <article itemtype="https://schema.org/TechArticle" itemscope class="article">
    <div class="content-block typeset">
        <h1 itemprop="name" class="article__headline">Ohlédnutí ex-vědce</h1>

        <p class="article__meta">
            <span itemprop="author" itemtype="http://schema.org/Person" itemscope="" class="article__author">
                <span itemprop="name">Kamil</span>
            </span>
            <meta itemprop="datePublished" content="" />
            <span class="article__pubdate">10.11.2017</span>
            <meta itemprop="publisher"></meta>
        </p>

        

        <div class="article__content-wrap">
            <div class="article__content">
                <p>V tomto textu bych se rád ohlédnul za svou vědeckou kariérou i důvody,
proč jsem od ní nakonec upustil a vrhl se na programování.</p>

<p>Aby se nejednalo jen o osobní zpověď, snažím se zde zahrnout co možná
nejvíce postřehů, které se snad zcela neutonou v poněkud krkolomném
slohu.
**
**</p>

<p><img src="https://lh4.googleusercontent.com/QyzFZSDXrnnuAINoZRZayv4R3JaLCNVcvzYJCIziVACy-2B1K_7Y0ZS2irxVnhSkmVxnG_s95hbMQ6kkcJMnAuw-22x5hGMrMIPvCHoNWFqTKIZ6wh1irSMTQnSR92v5I-pE6gG0" alt="greg-rakozy-38802.jpg" /></p>

<h3 id="kdo-je-to-fyzik">Kdo je to fyzik?</h3>

<p>Co se týče copyrightu na slovo fyzik, měl bych největší tendenci přiznat
ho peripatetikovi Stratónovi z Lampsaku. Tento filosof se sám nazval
fyzikem, protože dělal přírodní filosofii bez použití metafyzických
konceptů (jako např. prvotní hybatel).</p>

<p>Za základní kámen fyziky jako vědního oboru považuji Principia (celým
názvem Phisophiae Naturalis Principia Mathematica) Isaaca Newtona.
Principia zobecňují předchozí pozorování do podoby zákonů, formulovaných
s pomocí matematického aparátu diferenciálního počtu. Provázanost
matematiky a pozorování je pro fyziku charakteristická.</p>

<p>Už v devatenáctém století bylo možno většinu tehdy známých jevů
vysvětlit pomocí několika málo principů, zákonů. Pokud popis jevu
neobsahuje matematický model a vysvětlení skrze nějaký fundamentální
fyzikální princip, fyzik tento popis pravděpodobně nazve popisem
fenomenologickým, nikoli fyzikálním. Fyzik tedy zkoumá jevy v přírodě a
pouze v přírodě a není spokojen, dokud nemá patřičný matematický model,
který uvede v soulad s co možná nejobecněji aplikovatelnými
matematickými modely.</p>

<p>Vzhledem k značné specializaci se pak někteří fyzici zabývají čistě výše
zmíněnými modely – pak se jedná o teoretické fyziky. Jiní se zabývají
primárně sběrem a vyhodnocováním dat z experimentů/pozorování – jedná se
o fyziky experimentální.</p>

<h3 id="jak-jsem-se-k-fyzice-dostal">Jak jsem se k fyzice dostal?</h3>

<p>Jako malý kluk jsem si vybíral budoucí zaměstnání s ohledem na to, jak
být co nejhodnotnější člověk. Protože jsem byl přesvědčen, že než
dospěji, většinu zaměstnání, které tehdy vykonávali lidé, převezmou
roboti, snažil jsem se vybrat oblast činnosti, kde je těžké člověka
nahradit strojem.</p>

<p>Zastával jsem názor, že stroje nejsou schopny kreativity a originálních
myšlenek. Zároveň jsem nepovažoval umění za správnou cestu, protože jsem
chtěl přispívat spíš ke zvýšení výkonnosti lidstva než k zintenzivnění
jeho prožitků. A jak se změří výkonnost lidské kultury? Tím, že se
poměří s jinou kulturou. A kdy se nejlépe poměřují dvě kultury? Ve
válce. Jistou zkratkou jsem pak dospěl k tomu, že pokud odhlédneme od
různých těžko podchytitelných okolností, vítězí strana s technologickou
nadvládou.</p>

<p>Poměrně záhy jsem se začal zajímat o zbrojní technologie, např.
stíhačky, které jsem měl potřebu porovnávat na základě různých
fyzikálních parametrů, z nichž mnohé jsem si musel mnohé jiné
dopočítat. Mimoděk jsem se zlepšil v matematice a když jsem v šesté
třídě odvodil vztah pro objem elipsoidu, matikářka mě poslala na
olympiádu z matematiky a dál jsem si jel víceméně podle vlastních
osnov.</p>

<p>Na gymnáziu jsem se rozhodl, že ke zvýšení bojeschopnosti lidstva
přispěji spíše jako fyzik než jako matematik. Nejenom, že jsem se bál,
že kvůli mamonu bych jako matematik sklouzl k tak opovrženíhodným oborům
jako je ekonomie, a navíc jsem dostal trestuhodně nekompetentní
matikářku. Přesedlal jsem tedy z olympiády matematické na olympiádu
fyzikální, která mě ušetřila přijímacího řízení na Matematicko-fyzikální
fakultu Univerzity Karlovy v Praze, kde jsem strávil celkem deset let
života.</p>

<p>A jako post scriptum bych rád uvedl, že jsem v podstatě pacifista. :)</p>

<h3 id="moje-vědecká-kariéra">Moje vědecká kariéra</h3>

<p>S jistou mírou nadsázky lze říci, že mou první vědeckou prací byla už
práce bakalářská, kde jsem se zabýval problémem, jak pojmout zdánlivou
neplatnost zákona zachování energie v systémech, jejichž hmotnost se z
různých důvodů mění. Integrací druhého Newtonova zákona může člověk
poměrně snadno krom kinetické a potenciální energie dostat další člen
spojený se změnou hmotnosti systému. Dodnes mě fascinuje, že tak banální
problém z mechaniky nelze vyřešit pětiminutovým googlením.</p>

<p>Na magistra jsem šel na teoretickou fyziku. Je to jediný obor v rámci
studia fyziky, který se nemá žádnou experimentální složku. Vybral jsem
si tento směr nejenom kvůli náročnosti, ale také protože jsem chtěl co
nejlépe rozumět základům současného fyzikálního poznání – od kosmologie
po částicovou fyziku. Jako téma výzkumu a magisterské práce jsem si
vybral gravitační čočky, tj. astrofyzikální jev, kdy gravitační pole
ovlivňuje dráhu paprsku podobným způsobem jako optická čočka.</p>

<p>Černé díry nebo kosmologie by pro mě byla zajímavější, ale toto téma
jsem si vybral hlavně kvůli osobnosti svého vedoucího.</p>

<p>Efekt gravitační čočky lze využít k mnohým aplikacím od zjasňování
extrémně vzdálených zdrojů (např. nejvzdálenější kupa galaxií MACS
J0416.1 2403), mapování temné hmoty (např. Bullet Cluser) a detekce
vzdálených planet.</p>

<p>Já sám se zaměřil na planety, nebo spíš na model gravitačních čoček,
který je nejlépe využitelný v tomto režimu. Moje práce teoretika
spočívala v modelování a klasifikaci možných výsledků pozorování pro
složitější planetární systémy.</p>

<p>Obor obecně trpěl na nedostatek teoretiků, většina zaangažovaných
astrofyziků se zabývala jen pozorováním a fitováním dat bez ambice
výrazně zefektivnit model tak, aby mohl postihnout např. větší množství
těles. Velkou výhodou tohoto zaměření bylo, že jsem pracoval v zatím
nepříliš zmapovaném oboru, měl možnost počítat věci, o kterých jsem měl
jistotu, že je nikdo přede mnou nespočítal a zároveň jsem se těšil zájmu
zájem komunity, protože jsem dělal něco, co znělo zajímavě a zároveň to
budilo respekt, protože tomu nikdo nerozuměl.</p>

<p>Stinnou stránkou bylo krom značné nepřímočarosti celého problému také
obtížnost spolupráce s astrofyziky, pro které byl můj výzkum příliš
abstraktní.</p>

<p>Doktorát se završil, s vedoucím jsme protlačili k publikaci dva články,
ve kterých jsou rovnice, které by mohly nést moje jméno. Ale na
univerzitě pro mě nebyla pozice a v zahraničí to nebylo o moc lepší.
Trucovitě jsem nehledal místo v oboru, ale vrhl jsem se na něco o
poznání praktičtějšího než je astrofyzika/teoretická fyzika: výzkum
kovů na Akademii Věd.</p>

<h3 id="akademie-věd">Akademie Věd</h3>

<p>Práci na Akademii jsem našel nejbanálnějším možným způsobem – přes
inzerát na jobs.cz. Šlo o výzkum moderních materiálů pomocí
elektronových mikroskopů. Ač to nebylo nic tak vznešeného jako studium
vesmíru, možnost využívat znalost mikrostruktury pro několikanásobné
zlepšení mechanických vlastností kovů mi přišla fascinující.</p>

<p>Hattori Hanzo si může kovat nejlepší katany na světě díky
několikasetleté zkušenosti získané pokus-omylem, ale já můžu díky
výdobytkům vědy jít mnohem dál a mnohem rychleji!</p>

<p>Transmisní elektronový mikroskop jsem si vybral kvůli prestiži. Ty
nejlevnější nové stojí desítky miliónů korun, ač ojeté stařečky z druhé
ruky výzkumník pořídí řádově levněji. Přiznávám, že přeučit se z
teoretika, který kombinoval C++ s pen &amp; paper výzkumem na
experimentátora ovládajícího přístroj s hromadou analogových prvků bylo
těžké. Měření s transmisním mikroskopem bych, co se obtížnosti týče,
přirovnal k řízení auta. Mít cit ten přístroj naladit, aby produkoval
data na publikovatelné úrovni vyžaduje zhruba roční zkušenost, během
které jsem si málem vytrhal všechny vlasy.</p>

<p>Po své první konferenci v roli experimentátora jsem byl nadšen. Navrhl
jsem experiment, který zaujal několik vědců, získal jsem kontakty na
spolupráci na případném článku. Když jsem se vrátil, skupina elektronové
mikroskopie byla v rozkladu. Jeden z nepřátel mého šéfa se stal jeho
nadřízený a navrhl restrukturalizaci, která pro nás byla prakticky
likvidační. Dostali jsme se tak do konfliktu s vedením, který jsme
prohráli. Výsledkem byl odchod většiny členů skupiny a plonkové
přístroje, na kterých neměl kdo měřit.</p>

<p>Tehdy jsem ale ještě na Akademii věd nezanevřel, přešel jsem na
teoretické oddělení. Zde jsem dostal do zaučovací fáze a dál už ne.
Tamější vedoucí oddělení měl opět osobní spory s vedením a byl po pár
měsících mého angažmá vyměněn. To bych ještě snesl, ale na jeho místo
byl dosazen nepříliš kompetentní člověk s malým vědeckým překryvem se
zbytkem týmu. Po předchozí zkušenosti jsem to už vnímal jako sabotáž a
odešel z Akademie do Fragarie.</p>

<h3 id="slasti-a-strasti-vědeckého-života">Slasti a strasti vědeckého života</h3>

<p>Vědecký život je vznešený. Přirozeně, ne každý změní paradigma svého
oboru, o málokterém vědci se bude psát ve středoškolských učebnicích a
běžná populace vědce neocení tak, jak by ocenila, např. fotbalistu. Co
se týče fanynek, vsadil bych si spíš na popovou hvězdu než na
astrofyzika. Občasné výstřelky výzkumných pracovníků do sdělení
sdělovacích prostředků působí spíše rozpačitě.</p>

<p>Věda je ale tak rozvětvená, že i člověk, který není génius, dostane
příležitost přijít na úžasné věci. Moje oblíbená motivační myšlenka
byla, že bych nikdy nedokázal posunout poznání lidstva jako např.
Einstein, ale svou celoživotní prací jsem schopen vyprodukovat objevy
srovnatelné s géniovou několikatýdenní prací. Tedy rozdíl v kvantitě,
nikoli v kvalitě! Bohužel takových motivačních myšlenek je třeba
poměrně dost.</p>

<p>Vědecký život je bohatý. Mnoho vědních směrů v České republice je na
světové úrovni a příslušní výzkumníci tak cestují všude možně po světě.
Já sám se během doktorátu podíval pětkrát do USA. Presentoval jsem
poster v Caltechu (východopobřežní analogie MIT). Čtyři měsíce jsem
pracoval na Universitě v St Andrews. Poznal jsem tak mnoho zajímavých
míst a lidí. Paradoxně, většina vědeckých grantů obsahuje podivné
restrikce a třeba poměr peněz, které lze utratit na mzdy a které lze
utratit na cestování nutí vědce cestovat a presentovat své výsledky po
celém světě i v případě, že chtějí klid na svůj výzkum.</p>

<p>Vědecký život je svobodný. Vědci mají poměrně velkou volnost v tom, co
přesně budou zkoumat. V dobře fungující vědecké instituci nadřízení
výzkumníci sice udávají směr ale jen málo diktují, co má konkrétní
pracovník dělat. I vědci následují módní vlivy ve výzkumu a jejich
výzkumný záměr podléhá i tomu, na co mohou reálně dostat peníze.
Málokdy se stává, že by vědec musel dělat práci, která mu nedává smysl.
Výzkum je práce kreativní a vyžaduje originální myšlenky, svoboda
myšlení tak není jen benefit této práce, ale nutnost.</p>

<p>Vědecký život je vyčerpávající. Podobně jako všichni akademici, musí se
i vědci hodně snažit, aby ustáli konkurenci. V předchozích bodech
uvedená pozitivní motivace a iracionální obavy výzkumníků z komerční
sféry (hodně akademiků svým způsobem nikdy nezačalo pracovat -
setrváváním v akademické sféře zůstávají na škole) vedou k extrémnímu
přetlaku. Na málo míst je prostě hodně lidí. Tlak na výkonnost a
neschopnost udělat čáru mezi osobním životem a prací u vědců nakonec
vede k absurdním hodinám přesčasů. Konferenční příspěvky a články, které
se připravují o víkendech, hlášky typu “doma toho stejně udělám víc”
jsou běžné. Stejně tak dlouho do noci rozsvícená světla kanceláří.</p>

<p>V oboru materiálové fyziky je překvapivě časté, že laboratoře vedou
manželské páry, jedním takovým byli moji nadřízení na Akademii, před
nimi vedl laboratoř jiný pár a s podobným modelem jsem se setkal i na TU
v Bratislavě. Nezřídka se původní manželství rozpadnou, aby daly prostor
na práci orientovaným svazkům. Práce si prostě vyžaduje tolik času, že
by partneři nemohli být jinak spolu. Mezi vědci je také možno potkat
mnoho lidí, co neumí odpočívat a poměrně málo spí. Krví podlité váčky
pod očima mého vedoucího se mi staly symbolem únavy, kterou ve svém
životě nechci. Subjektivně může být tato přepracovanost vědcem vnímána
euforicky, já sám jsem měl jistou zvrácenou radost, když jsem byl
motivovaný “zničit se prací”, o dlouhodobých dopadech podobné mánie na
lidskou duši lze spekulovat.</p>

<p>Vědecký život je ztížen malichernostmi. Občas mě zarazí, když někdo
považuje vědeckou řeholi za aktivitu motivovanou primárně službou
společnosti. Krom radosti ze samotného výkonu mě vždycky motivovalo
spíše přerostlé ego a touha být v něčem dobrý, být lepší než ostatní.
Kombinace obsese zkoumaným problémem a nezdravého sebevědomí často
přemůže zdravý rozum i slušnost.</p>

<p>Vědecký život je financován státem. Podobně jako jiné obory v ČR z toho
důvodu strádá. Standardní plat post-doktoranda se pohybuje kolem 26 000
Kč hrubého, což není tak hrozné, ale pořád poněkud nedůstojné vzhledem k
tomu, že tato pozice vyžaduje devět let studia. Navíc, je těžké s
takovým platem živit rodinu v Praze. Vědci často fungují díky bohatství
rodičů nebo díky bonitnějšímu partnerovi. Ano, existuje financování
skrze granty. To ale problém příliš neřeší. Díky grantům pozice vůbec
vznikají, tedy nejedná se o přilepšení k výše uvedené mzdě.</p>

<p>Na Fyzikálním Ústavu AVČR je také zvykem odebrat institucionální část
mzdy a nahradit ji penězi z grantu, tedy plat zůstává stejný, ať už
grant dostanete nebo nikoli. Granty představují přirozeně nemalou
administrativní zátěž. Pro zlepšení příjmů je často přibrat další
úvazek, např. na univerzitě. Nepopírám, že jsou týmy, kde platy nejsou
problém, často díky grantům z EU, ale zároveň mimo fyziku existují vědní
obory, kde je situace ještě horší.</p>

<p>Vědecký život je nejistý. Velká část vědců je plně placená z grantů.
Grantové projekty trvají nejčastěji 2-5 let, pokud pak projekt nedostane
další peníze, pozice zaniká. To by nebyl takový problém, kdyby tyto
pozice nevyžadovaly extrémní specializaci, která je poněkud neužitečná v
jiném oboru. Pokud máte dobrou sérii grantových projektů a pak výpadek,
může se vám stát, že jste světový odborník např. na akreční disky, ale v
ČR pro vás není pozice. To není dobré, když plánujete hypotéku a není to
dobré, když vám táhne na 40.</p>

<p>Na „západě“ v kariéře vědce po PhD následuje série post-doktorandských
pozic, kdy cestujete průměrně každé tři roky na jiné místo na planetě a
doufáte, že dostanete stálejší úvazek, který vede k smlouvě na dobu
neurčitou (tzv. tenure-track position). Měl jsem tu čest poznat
astrofyzika, který ve svých 50-ti letech pořád nemohl sehnat stálou
pozici a fungoval v Británii za peníze od katarského šejka. V ČR jsou
pozice trochu stálejší, ale nedobře placené. Nejlepší strategií se tak
zdá vyjet za hranice, našetřit a dožít v domovině s průměrnou mzdou –
nebo se na to prostě vykašlat.</p>

<h3 id="slovo-závěrem">Slovo závěrem</h3>

<p>Bádání je skvělá činnost, avšak jako zdroj obživy velmi náročná.
Nestěžuje ji ani tak obsah práce samotné, jako spíš nastavení systému
a platové ohodnocení. Já se rozhodl se vědecké kariéry vzdát a
zjednodušit a zpříjemnit si život.</p>

<p>Práce ve Fragarii tyto kritéria splňuje nad očekávání. Proto bych
formuloval vzkaz svým vědeckým kolegům: Pokud vám leží v žaludku
zamítnutá grantová žádost nebo jiné příkoří a baví vás programovat,
možná je čas do Fragarie napsat.</p>

                <hr>
            </div>
        </div>
    </div>
    <div class="content-block">
        <div class="article__misc">
            <div class="article__miscitem">
                <div class="sharebox">
    <ul class="sharebox__items">
        <li class="sharebox__item sharebox__item--twitter">
            <a class="sharebox__item-body" href="https://twitter.com/intent/tweet?text=Ohlédnutí ex-vědce&url=https://fragaria.cz/blog/2017/11/10/ohlednuti-ex-vedce/&via=&related=" rel="nofollow" target="_blank" title="Share on Twitter"><span>Share on Twitter</span></a>
        </li>
        <li class="sharebox__item sharebox__item--facebook">
            <a class="sharebox__item-body" href="https://facebook.com/sharer.php?u=https://fragaria.cz/blog/2017/11/10/ohlednuti-ex-vedce/" rel="nofollow" target="_blank" title="Share on Facebook"><span>Share on Facebook</span></a>
        </li>
        <li class="sharebox__item sharebox__item--gplus">
            <a class="sharebox__item-body" href="https://plus.google.com/share?url=https://fragaria.cz/blog/2017/11/10/ohlednuti-ex-vedce/" rel="nofollow" target="_blank" title="Share on Google+"><span>Share on Google+</span></a>
        </li>
    </ul>
</div>

            </div>
            <div class="article__miscitem">
                <div class="taglist" itemscope itemtype="http://schema.org/WebPage">
    
        
        <a class="taglist__tag" href="/website/blog/archive/tag/fyzika/" itemprop="relatedLink">fyzika</a>
    
        
        <a class="taglist__tag" href="/website/blog/archive/tag/angularjs/" itemprop="relatedLink">angularjs</a>
    
        
        <a class="taglist__tag" href="/website/blog/archive/tag/v%C4%9Bdec/" itemprop="relatedLink">vědec</a>
    
</div>

            </div>
        </div>
    </div>
</article>

        </div>

        <script src="/website/assets/js/site.js"></script>
    </body>
</html>
