<!DOCTYPE html>
<html lang="cs" dir="ltr" itemtype="http://schema.org/WebPage" itemscope="">
    <head>
    
    
    
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Elasticsearch 6.0 se blíží | fragaria.cz</title>
    <meta name="author" content="Fragaria s.r.o." />
    <meta name="robots" content="index,follow" />
    <meta name="description" content="V říjnu mi přistála do mailu pozvánka na výlet do do Mnichova s firmou Elastic. Docela jsem se těšil, než jsem zjistil, že Octoberfest se navzdory jménu konal už v září. Sice to tedy bylo bez piva, ale aspoň si většinu představených novinek pamatuju.  Mimochodem, Elasticsearch verze 6.0 bude představen 6. prosince 2017 v 17.0...">
    <meta name="keywords" content="fragaria, software, vývoj software, webové aplikace, python, javascript, angular, elasticsearch, html, css, elasticsearchpivoelastic" />
    <!-- Favicons -->
    

    <meta property="og:url"           content="https://fragaria.cz/website/blog/elasticsearch-60-se-blizi/" />
    <meta property="og:type"          content="website" />
    <meta property="og:title"         content="Elasticsearch 6.0 se blíží | fragaria.cz" />
    <meta property="og:description"   content="V říjnu mi přistála do mailu pozvánka na výlet do do Mnichova s firmou Elastic. Docela jsem se těšil, než jsem zjistil, že Octoberfest se navzdory jménu konal už v září. Sice to tedy bylo bez piva, ale aspoň si většinu představených novinek pamatuju.  Mimochodem, Elasticsearch verze 6.0 bude představen 6. prosince 2017 v 17.0..." />

    
</head>



    <body>
        <div class="page-content">
            <div class="wrapper">
                <article itemtype="http://schema.org/BlogPosting" itemscope="">
  <h1 itemprop="headline">Elasticsearch 6.0 se blíží</h1>

  <p>V říjnu mi přistála do mailu pozvánka na výlet do do Mnichova s firmou Elastic. Docela jsem se těšil, než jsem zjistil, že Octoberfest se navzdory jménu konal už v září. Sice to tedy bylo bez piva, ale aspoň si většinu představených novinek pamatuju.</p> <a name='more'></a> <p>Mimochodem, Elasticsearch verze 6.0 bude představen 6. prosince 2017 v 17.00 hodin. Pokud máte chuť, můžete celou událost <a href="https://www.elastic.co/live/v6?elektra=home&amp;storm=banner">sledovat online</a>.</p> <div class="separator" style="clear: both; text-align: center;"><a href="https://2.bp.blogspot.com/-jLqY9EBW7DY/Wh66FS2cO9I/AAAAAAAAA9E/wDo6XGfAqMApko3x2rbH9LJtyuqH2BV2wCPcBGAYYCw/s1600/mar-newhall-226045.jpg" imageanchor="1" style="margin-left: 1em; margin-right: 1em;"><img border="0" src="https://2.bp.blogspot.com/-jLqY9EBW7DY/Wh66FS2cO9I/AAAAAAAAA9E/wDo6XGfAqMApko3x2rbH9LJtyuqH2BV2wCPcBGAYYCw/s400/mar-newhall-226045.jpg" width="400" height="267" data-original-width="1600" data-original-height="1067" /></a> </div> <p>Protože jsme Elasticsearch na blogu chvíli zanedbávali, vypíchnu tu pár novinek verze 6.0 (a někdy i 5.0).</p> <h2>Šifrování (5.x)</h2> <p>Pokud ukládáte do Elasticsearch citlivá data, existuje nepodporovaná (ale vyzkoušená) cesta, jak zašifrovat celý index na disku.</p> <p>Jestli se smíříte s cca 5% poklesem výkonnosti, můžete celý index zašifrovat pomocí standardního <a href="https://en.wikipedia.org/wiki/Dm-crypt">dm-cryptu</a>.</p> <h2>Painless (5.x)</h2> <p>Skriptování v Elasticsearch je sice mocná zbraň, ale také zdroj bezpečnostních problémů. V minulosti Elastic používal jako defaultní skriptovací jazyk Groovy, který se jim ovšem nikdy nepodařilo pořádně sandboxovat. </p> <p>Problém se spíše obcházel pomocí pojmenovaných skriptů definovaných v konfiguraci Elasticsearch a odkazovaných pouze jménem, což bylo dost nepraktické.</p> <p>Řešením je nový jazyk <a href="https://www.elastic.co/guide/en/elasticsearch/painless/master/painless-getting-started.html">Painless</a>, který je v podstatě totožný s Groovy, ale neobsahuje &quot;nebezpečné&quot; metody.</p> <h2>Elastic Cloud Enterprise (X-Pack)</h2> <p>Několik našich zákazníků provozuje víc Elasticsearch clusterů. Koneckonců, sám Elastic doporučuje monitoring umístit do samostatného clusteru - takže i pro základní použití jsou potřeba dva clustery.</p> <p>Spravovat pár takových clusterů může být klidně práce na plný úvazek. To by ale znamenalo, že provozovat <a href="https://www.elastic.co/cloud">vlastní cloudové řešení</a> bude práce na pár desítek úvazků? </p> <div class="separator" style="clear: both; text-align: center;"><img src="https://www.elastic.co/assets/bltf1e9537b10e91151/cluster-optimized.gif" width="600" alt="cluster management" /></div> <p>Ne. Celý Elastic Cloud spravuje 5 lidí. Proč? Protože mají vymakaný administrační nástroj, který je teď nově k dispozici i pro zákazníky Elasticu. </p> <p>Elastic Cloud Enterprise je vlastně virtualizační nástroj. Jednotlivé clustery a nody jsou vytvářeny a spouštěny podle potřeby, je možné jednoduše měnit jejich umístění, velikost a dokonce bezodstávkově updatovat cluster na novější verzi Elasticsearch.</p> <p>Samozřejmě je možné mít clustery s různou verzí Elasticsearch vedle sebe. </p> <h2>Machine learning (X-Pack)</h2> <p>Osobně považuji strojové učení za největší pecku v novém Elasticsearch a mrzí mě, že jsem ho ještě nestihl vyzkoušet.</p> <p>Je to totiž první &quot;strojové učení pro blbé&quot; - není třeba vytvářet žádné neuronové sítě, prostě přidáváte data do Elasticsearch a ten si průběžně vytváří model a dokáže upozornit na anomálie.</p> <div class="separator" style="clear: both; text-align: center;"><img src="https://www.elastic.co/assets/blt484d90d927bee30d/machine-learning-anomaly.jpg" width="600" alt="machine learning" /></div> <p>Strojovému učení v Elasticsearch se budu určitě ještě tady na blogu věnovat.</p> <h2>Predictions API (X-Pack, 6.2)</h2> <p>Když už máme strojové učení, další logický krok je predikce. K dispozici bude asi až ve verzi 6.2. </p> <h2>Performance monitoring (X-Pack, 6.X)</h2> <p>Elastic poslední dobou hojně nakupuje další firmy. Strojové učení je výsledkem akvizice, výsledkem <a href="https://opbeat.com/blog/posts/welcome-opbeat-to-the-elastic-family/">dalšího nákupu</a> je vstup na pole <a href="https://techcrunch.com/2017/06/22/elastic-enters-apm-space-with-opbeat-acquisition/">performance monitoringu</a>.</p> <div class="separator" style="clear: both; text-align: center;"><img src="https://opbeat.com/blog/posts/welcome-opbeat-to-the-elastic-family/opbeat-timeline-ui.png" width="600" alt="performance-monitoring" /></div> <p>Mrkněte na stránky firmy <a href="https://opbeat.com">opbeat</a>, kde si uděláte obrázek, co se chystá.</p>
</article>

            </div>
        </div>
    </body>
</html>
