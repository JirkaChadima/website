<!DOCTYPE html>
<html lang="cs" dir="ltr" itemtype="http://schema.org/WebPage" itemscope="">
    <head>
    
    
    
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1">
    <title>Ako vyrobiť statický web efektívne | fragaria.cz</title>
    <meta name="author" content="Fragaria s.r.o." />
    <meta name="robots" content="index,follow" />
    <meta name="description" content="Jedna z mojich posledných úloh v práci bola vytvoriť web prezentáciu pre nášho klienta. Žiadna server-side funcionalita, čisté HTML stránky. Je to jednoduchá vec - nie je potrebný programátor, žiadna databáza dá sa to nasadiť na ktorýkoľvek hosting.Celé to zvládne jeden človek za pár dní. Háčik je ale v tom, že ak máme takýto...">
    <meta name="keywords" content="fragaria, software, vývoj software, webové aplikace, python, javascript, angular, elasticsearch, html, css, npmlesshandlebarsgruntjsgenerate static siteassemble.iorsynctwitter bootstrapstatic siteboweri18n" />
    <!-- Favicons -->
    

    <meta property="og:url"           content="https://fragaria.cz/website/blog/ako-vyrobit-staticky-web-efektivne/" />
    <meta property="og:type"          content="website" />
    <meta property="og:title"         content="Ako vyrobiť statický web efektívne | fragaria.cz" />
    <meta property="og:description"   content="Jedna z mojich posledných úloh v práci bola vytvoriť web prezentáciu pre nášho klienta. Žiadna server-side funcionalita, čisté HTML stránky. Je to jednoduchá vec - nie je potrebný programátor, žiadna databáza dá sa to nasadiť na ktorýkoľvek hosting.Celé to zvládne jeden človek za pár dní. Háčik je ale v tom, že ak máme takýto..." />

    
</head>



    <body>
        <div class="page-content">
            <div class="wrapper">
                <article itemtype="http://schema.org/BlogPosting" itemscope="">
  <h1 itemprop="headline">Ako vyrobiť statický web efektívne</h1>

  Jedna z mojich posledných úloh v práci bola vytvoriť web prezentáciu pre <a href="http://akroubik.com/" target="_blank">nášho klienta</a>. Žiadna server-side funcionalita, čisté HTML stránky. Je to jednoduchá vec - nie je potrebný programátor, žiadna databáza dá sa to nasadiť na ktorýkoľvek hosting.<br /><br />Celé to zvládne jeden človek za pár dní. Háčik je ale v tom, že ak máme takýto statický web, každá stránka má v sebe z väčšej časti opakujúci sa kód a pri každej zmene je potrebné upraviť všetky stránky. Vec sa ešte komplikuje ak má byť web vo viacerých jazykoch. Riešením je napríklad vyhľadávanie a premenovávanie nad všetkými súbormi, to ale môže spôsobiť veľa problémov, ak sa človek pomýli a nevie už niektoré zmeny vrátiť späť. A mýli sa každý.<br /><br /><a name='more'></a><br />Hľadal som riešenie, ktoré by bolo pre tento prípad vhodné a chcel som si vyskúšať niečo nové, niečo čo to naozaj rieši. Chcel som použiť moderný prístup, s využitím <b>Gruntjs, Bower</b> technológie, ktoré som si veľmi obľúbil a ušetrili mi už veľa času. Takisto som chcel ako základ použiť <b>Twitter Bootstrap</b> s tým, že si pomocou <b>Less</b> skompilujem iba komponenty, ktoré potrebujem a pre písanie javascriptu použijem prehľadný <b>CoffeeScript</b>.<br /><br />Našiel som&nbsp;<b><a href="http://assemble.io/">assemble.io</a></b>. Je to presne to, čo som chcel už dávno aby existovalo.  Assemble je nástroj na generovanie statických stránok pomocou šablónovacieho systému&nbsp;<b>handlebars&nbsp;</b>(no je možné nastaviť aj iný). Projekt s takýmto prístupom sa stáva prehľadným, väščinu zmien človek robí len na jednom mieste a grunt, ktorý číha na zmeny v zdrojových súboroch, celý web automaticky pregeneruje. Takisto nie je potrebné inštalovať HTTP server, aby si tvorca webu mohol výsledok priebežne kontrolovať - opäť grunt má na to riešenie pomocou pluginu, ktorý vám takýto server poskytne.<br /><br />Pripravil som ukážkový projekt na github s názvom <a href="https://github.com/tibor-kulcar/assemble-seed" target="_blank">Assemble Seed</a>, ktorý sa dá použiť ako základ pre vytvorenie statického webu vo viacerých jazykoch. Po vyklonovaní projektu je potrebné spustiť <br /><code>npm install</code>ktorý nainštaluje lokálne všetky závislosti, nakoniec spustí <code>bower install</code>, ktorý stiahne twitter bootstrap.<br /><br />Následne stačí použiť grunt task&nbsp;<code>grunt dev</code>ktorý vygeneruje stránky, skompiluje *.less a *.coffee zdrojové súbory, nakopíruje statické súbory na svoje miesto a nakoniec spustí HTTP server na porte 3000. &nbsp;Projekt máte pripravený na vaše zmeny. Jedinou podmienkou je mať na svojom počítači nainštalovaný nodejs a jeho balíkovací systém <b>npm</b>.<br /><br />Štruktúra projektu je myslím vypovedajúca sama za seba:<br /><br /><code>src/</code><br /><code>&nbsp; &nbsp;assets/</code><br /><code>&nbsp; &nbsp; &nbsp; &nbsp;coffee/</code><br /><code>&nbsp; &nbsp; &nbsp; &nbsp;less/</code><br /><code>&nbsp; &nbsp;templates/</code><br /><code>&nbsp; &nbsp; &nbsp; &nbsp;layouts/</code><br /><code>&nbsp; &nbsp; &nbsp; &nbsp;pages/</code><br /><code>&nbsp; &nbsp; &nbsp; &nbsp;partials/</code><br /><code>&nbsp; &nbsp;i18n/</code><br /><code>&nbsp; &nbsp;data/</code><br /><code>&nbsp; &nbsp;Gruntfile.coffee</code><br /><code>&nbsp; &nbsp;.bower.json</code><br /><code>&nbsp; &nbsp;package.json </code><br /><br />V <code>layouts</code> sa nachádza hlavná šablóna, ktorá je použitá pri generovaní každej stránky.<br />Samotná štruktúra webu je definovaná štruktúrou v <code>pages</code> adresári.<br />Jazyková verzia je určená v šablóne pomocou premennej <code>language&nbsp;</code>a obsah webu v každom jazyku osobitne sa nachádza v adresári <code>i18n</code>.<br /><br />Pre grunt som nadefinoval ešte 3 publikačné tasky: <br /><code>grunt gh_pages</code> - publikovať web ako github pages<br /><code>grunt rsync_deploy</code> - nakopírovať web na hosting pomocou ssh prístupu<br /><code>grunt lfpt_deploy</code> - upload webu na hosting pomocou ftp účtu<br /><br />Tento projekt som stihol použiť aj na wireframe prototyping pri našich dvoch posledných projektoch a verte, že mi ušetril veľa času. <a href="https://github.com/tibor-kulcar/assemble-seed" target="_blank">Skúste to aj vy</a>!<br /><br />
</article>

            </div>
        </div>
    </body>
</html>
