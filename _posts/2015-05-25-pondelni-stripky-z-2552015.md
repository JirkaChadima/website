---
layout: post
title: Pondělní střípky z 25.5.2015
date: '2015-05-25T13:17:00.000+02:00'
author: Lukáš Marek
lang: cs
tags:
- stripky
- estonsko
- javascript
- duckduckgo
- angularjs
modified_time: '2015-05-25T13:17:04.529+02:00'
cloudinary_src: posts/2015-05-25-pondelni-stripky-z-2552015__1.png
blogger_id: tag:blogger.com,1999:blog-5328688426183767847.post-1722315939978469470
blogger_orig_url: http://blog.fragaria.cz/2015/05/pondelni-stripky-z-2552015.html
---

Stará kachna umí nové kousky, Estonsko nabízí e-občanství a Javascript
je ještě větší pecka, než jste si mysleli.

Vítám vás u stručných pondělních střípků.

### Duck Duck Go

Vyhledávač [Duck Duck Go](https://duckduckgo.com/) si svých pět minut
slávy prožil před pár lety. Sliboval kvalitní vyhledávání bez
“šmírování”, tedy bez ukládání historie vyhledávání.

Pokud jste ho tehdy zkusili, zřejmě jste zažili lehké zklamání –
rozhodně nedosahoval kvalit Google, možná ani
Seznamu.

{% include figure.html cloudinary_src='posts/2015-05-25-pondelni-stripky-z-2552015__1.png' %}

Dnes je situace jiná. Duck Duck go už vyhledává celkem slušně, umí
česky, má (podle mě) hezčí rozhraní než Google a celkem slušně rozumí
kontextu
dotazů.

{% include figure.html cloudinary_src='posts/2015-05-25-pondelni-stripky-z-2552015__2.png' %}

### Estonské e-občanství

O Estonsku a jeho e-governomentu píší už i [seriozní
listy](http://ehl.blog.ihned.cz/c1-52130310-zalozit-v-estonsku-firmu-trva-osmnact-minut-ale-jde-to-i-za-patnact).
Věděli jste, že Estonci už více než 10 let mohou do parlamentu volit
přes internet?

Dalším krokem na cestě k modernizaci státní správy je zavedení občanek s
digitálním certifikátem, který slouží k jednoznačné autentizaci občana a
autorizaci elektronických dokumentů.

A přesně tyto občanky teď Estonsko nabízí i občanům ostatních států.
Vyplněním [jednoduchého
dotazníčku](https://e-estonia.com/e-residents/about/) zažádáte o
e-občanství. Nejde o klasické občanství (a tudíž nemusíte mít strach o
své české), ale získáte vlastně osobní digitální certifikát, za jehož
pravost ručí suverenní stát(\!).

Dokument podepsaný takovým certifikátem je srovnatelný s notářsky
ověřeným podpisem – akorát nemusíte nikam chodit se stokorunou.

A když už budete v tom, můžete si rovnou založit v Estonsku firmu. Celá
procedura se provádí přes internet a trvá 18 minut.

Kéž by se [@AndrejBabis](https://twitter.com/AndrejBabis) inspiroval
spíš v Estonsku než v Chorvatsku.

### Funkcionální programování

Čas od času zkouším kolegům s Javovým backgroundem vysvětlit, proč je
AngularJS/EmberJS/cokolivJS taková pecka.

Teď mi stačí poslat odkaz na [článek Erica
Elliota](https://medium.com/javascript-scene/the-two-pillars-of-javascript-pt-2-functional-programming-a63aa53a41a4).
[A ještě
jeden](https://medium.com/javascript-scene/the-two-pillars-of-javascript-ee6f3281e7f3).

Ne děcka, není to jen-další-framework. Je to fundamentální změna toho,
jak budeme psát webové aplikace.
