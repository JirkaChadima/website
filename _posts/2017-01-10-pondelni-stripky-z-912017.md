---
layout: post
title: Pondělní střípky z 9.1.2017
date: '2017-01-10T08:38:00.001+01:00'
author: Lukáš Marek
tags:
- stripky
- destilat
- kalhoty
- raspberry
- chip
modified_time: '2017-01-10T16:01:28.094+01:00'
thumbnail: https://4.bp.blogspot.com/-hZanygUQb3E/WHPdUdgo5WI/AAAAAAAAAuw/HW_O6ZYCr9wt9c216Lfc5uj1rrWWQcOZgCLcB/s72-c/IMG_20170109_095609%257E2.jpg
blogger_id: tag:blogger.com,1999:blog-5328688426183767847.post-8146785172774802865
blogger_orig_url: http://blog.fragaria.cz/2017/01/pondelni-stripky-z-912017.html
---

Tohle pondělí jsme se v kanclu konečně všichni sešli po Vánocích, takže
se hlásím s prvními letošními
střípky.  
<span id="more"></span>

[![](https://4.bp.blogspot.com/-hZanygUQb3E/WHPdUdgo5WI/AAAAAAAAAuw/HW_O6ZYCr9wt9c216Lfc5uj1rrWWQcOZgCLcB/s400/IMG_20170109_095609%257E2.jpg)](https://4.bp.blogspot.com/-hZanygUQb3E/WHPdUdgo5WI/AAAAAAAAAuw/HW_O6ZYCr9wt9c216Lfc5uj1rrWWQcOZgCLcB/s1600/IMG_20170109_095609%257E2.jpg)

### Jahodovice

O první, velmi milý, příspěvek do dema se zasloužil Tibor. Z dalekého
východu nám přivezl pravou, nefalšovanou Jahodovicu.  
Po chvíli pátrání ve slovníku jsme zjistili, že to je něco jako naše
slivovice, akorát se dělá z jahod. Takže jsme neprodleně ochutnali - a
dobrý\! Díky,
Tiborko\!  

[![](https://2.bp.blogspot.com/-DtzWVBUOWRU/WHPdXOurYSI/AAAAAAAAAu4/9yl2p-qQHjIbqb90hODISdqrPlTKRhQBgCLcB/s400/IMG_20170109_100315.jpg)](https://2.bp.blogspot.com/-DtzWVBUOWRU/WHPdXOurYSI/AAAAAAAAAu4/9yl2p-qQHjIbqb90hODISdqrPlTKRhQBgCLcB/s1600/IMG_20170109_100315.jpg)

  

### Prezident 21

Potom, co jsme se posilnili, měl moc zajímavou ukázku Milan. Bohužel je
to zatím tajný, takže nesmím ani naznačit. Ale můžu prozradit, že si
Milan koupil
[Chip](https://www.kickstarter.com/projects/1598272670/chip-the-worlds-first-9-computer),
což je takový menší a jednodušší Raspberry Pi. Za 250 korun je to dost
zajímavá koupě.  
Věc veřejná ale naopak je [Prezident21](https://www.prezident21.cz/) -
aplikace Karla Janečka pro výběr příští hlavy státu. Slavnostní spuštění
proběhlo 21.12. ve 12:21, tak je možný, že jste to ve Vánočním shonu
nezaregistrovali. Pokud to je tak, [šup
hlasovat](https://www.prezident21.cz/)\!  

### Atlassian kupuje Trello

Jirka nás upozornil, že firma Atlassian [koupila populární plánovač
Trello](http://blog.trello.com/trello-atlassian). To nás trochu děsí,
jelikož Trello používáme docela dost.  
Jirko, moc děkujeme a já Tě upozorňuju, že máš hlavně psát blog z
návštěvy e-Estonska a ne lítat někde po internetech.  

### Dárek

Zlatým hřebem našeho pondělí byl opožděný vánoční dárek. Mates znaleckým
okem dandyho shlédl v čem chodíme do práce a objednal nám kalhoty na
míru\! Takže dnes přisvištěla slečna švadlena a vzala nám všem rozměry,
což proběhlo překvapivě
hladce.  

[![](https://2.bp.blogspot.com/-8FhTRfilGeA/WHPdW-ZtHhI/AAAAAAAAAu0/ebtGR-4zcJwPWEWCUt6hM8NtU8RR2hJXQCLcB/s400/IMG_20170109_105928.jpg)](https://2.bp.blogspot.com/-8FhTRfilGeA/WHPdW-ZtHhI/AAAAAAAAAu0/ebtGR-4zcJwPWEWCUt6hM8NtU8RR2hJXQCLcB/s1600/IMG_20170109_105928.jpg)

Téměř všichni pochopili Matesovu jemnou narážku a objednali si šedé nebo
černé kalhoty, vhodné pro jednání v bance i posezení v restauraci.
Jediný Šemík se nenechal zviklat a objednal si kapsáče z maskáčoviny.
Takže to bude asi jediný člověk, co bere psa do lesa v kalhotech na
míru.  
Děkujeme a těšíme se - za pár týdnů nás na ulici poznáte podle slušivých
kaťat s vyšitou jahodou\!
