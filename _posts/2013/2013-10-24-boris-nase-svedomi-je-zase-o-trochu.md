---
layout: post
title: BorIS - naše svědomí je zase o trochu čistší
date: '2013-10-24T15:00:00.000+02:00'
author: Martin Burián
lang: cs
tags:
- boris
- django
- git
- mysql
- opensource
modified_time: '2013-10-25T14:31:42.091+02:00'
cloudinary_src: posts/2014-03-11-boris-moderni-system-pro-nepopularni__1.png
blogger_id: tag:blogger.com,1999:blog-5328688426183767847.post-510880592025634827
blogger_orig_url: http://blog.fragaria.cz/2013/10/boris-nase-svedomi-je-zase-o-trochu.html
---

Ve Fragarii se snažíme pomáhat neziskovému sektoru. Budou to již dva
roky, co jsme si řekli, že bychom z našeho zisku mohli finančně podpořit
nějakou obecně prospěšnou organizaci. Vytipovali jsme [Semiramis
o.s.](http://os-semiramis.cz/) a vypravili se za nimi s darem 30k v
označených bankovkách.

Po krátkém sezení v parku na Kampě jsme zjistili, že Semiramis by
upřednostnil, kdybychom mu jako ajtíci pomohli vyvinout softwarový
nástroj, který by jim usnadnil práci, neboť stávající řešení, která
byla pro terénní pracovníky a organizace zabývající se drogovou
problematikou (ano sběr stříkaček a práce s drogově závislými) k
dispozici, není úplně ideální. Slovo dalo slovo, každý kdo měl chuť a
čas přidal ruku k dílu a přibližně od října 2012 začal Borise používat
[Semiramis o.s.](http://os-semiramis.cz/) a brzy rovněž i [Laxus,
o.s.](http://www.laxus.cz/)

### [BorIS](http://www.bor-is.cz/) je:

  - elektronická databáze pro evidenci výkonů v terénních programech
    drogových služeb;
  - [opensource](http://cs.wikipedia.org/wiki/Otev%C5%99en%C3%BD_software)
    řešení, jehož licence je zdarma;
  - projekt, který chceme dále rozvíjet a šířit po celé republice i za
    její hranice (bodka .sk).

### Jaké používáme nástroje:

  - programování: [Python](http://python.cz/),
    [Django](https://www.djangoproject.com/),
    [Grapelli](http://grappelliproject.com/) a
    [Git](http://git-scm.com/);
  - design: [Bootstrap](http://getbootstrap.com/) a
    [template](https://wrapbootstrap.com/theme/the-story-flat-business-template-WB05N1SL7);
  - provoz aplikace: [Nginx](http://wiki.nginx.org/),
    [MySQL](http://www.mysql.com/), [Gunicorn](http://gunicorn.org/);
  - komunikace a řízení: Google Apps, Google Groups, e-mail, občas
    Redmine;
  - “social”: radost z dobré věci, lidský přístup, spokojený vývojář i
    uživatel :-).

### Jsme rádi za každou pomoc:

  - napište nám jakékoliv náměty na další rozvoj či jen připomínky;
  - máte-li chuť a volný čas, ozvěte se, pomoci může opravdu každý;
  - pomozte nám projekt financovat, pouze z nadšení nedokážeme
    realizovat úplně vše, co bychom chtěli.

Pokud projekt kohokoliv zajímá, ozvěte se v diskuzi pod článkem nebo
koukněte přímo na stránky [BorISe](http://www.bor-is.cz/).

### ...a ještě jedna aktuální informace:

Ve dnech 17.-18.10.2013 proběhl 7. ročník [Adiktologické konference
Jihočeského kraje](http://www.akjck.cz/) a v jednom z příspěvků jsme
seznámili přítomné s Borisem. Teď nepřijde nic jiného, než klasické
“zájem o Borise předčil naše očekávání” … tak nepředčil, protože naše
očekávání bylo opravdu veliké. V každém případě nás velmi těší, že je o
systém tak velký zájem (dokonce i z Úřádu vlády ČR).

Na závěr díky všem, kteří projektu pomohli či pomáhají, byť je v něčích
silách “jen” někoho slovem pochválit nebo otevřít pivo vývojáři, který
si soustředěně … vývojaří.
