---
layout: post
title: Bude se někdy po internetu volit i v Kotěhůlkách?
date: '2017-02-01T10:27:00.001+01:00'
author: Jirka Chadima
tags:
- volby
- estonsko
- e-government
modified_time: '2017-02-01T11:06:55.188+01:00'
thumbnail: https://2.bp.blogspot.com/-qRSCwNBoN1Y/WJGzJ36yXwI/AAAAAAAAAzU/S1i9f-zUsfQNchsNjMtPokstMp2cnH4ugCLcB/s72-c/4ppzkfd6beg-patryk-gradys.jpg
blogger_id: tag:blogger.com,1999:blog-5328688426183767847.post-1659312037260598960
blogger_orig_url: http://blog.fragaria.cz/2017/02/bude-se-nekdy-po-internetu-volit-i-v.html
---

  
[Minule](http://blog.fragaria.cz/2017/01/exkurze-do-estonskeho-digitalniho-statu.html)
jsme si pověděli, jak v Estonsku funguje každodenní život. Dnes se
pustíme do elektronických voleb.  
  
<span id="more"></span>Jelikož se
s [Demokracií 21](https://www.d21.me/) snažíme o vytvoření
důvěryhodného volebního systému po internetu, chtěli jsme se
inspirovat v jediné zemi na světě, kde jsou již od roku 2005 volby po
internetu celostátně právně uznávanou
alternativou.  
  

[![](https://2.bp.blogspot.com/-qRSCwNBoN1Y/WJGzJ36yXwI/AAAAAAAAAzU/S1i9f-zUsfQNchsNjMtPokstMp2cnH4ugCLcB/s400/4ppzkfd6beg-patryk-gradys.jpg)](https://2.bp.blogspot.com/-qRSCwNBoN1Y/WJGzJ36yXwI/AAAAAAAAAzU/S1i9f-zUsfQNchsNjMtPokstMp2cnH4ugCLcB/s1600/4ppzkfd6beg-patryk-gradys.jpg)

  
Skutečně, i přes snahy a pokusy například v
[Norsku](http://www.bbc.com/news/technology-28055678),
[Švýcarsku](https://www.ch.ch/en/elections2015/electronic-voting/electronic-voting-in-switzerland/)
i
[USA](http://cacm.acm.org/magazines/2012/10/155536-internet-voting-in-the-u-s/fulltext) (pozor,
v USA se někdy pojmem elektronické volení označují terminály ve
volebních místnostech), je Estonsko jedinou zemí, kde se opakovaně a v
celostátním měřítku úspěšně používá volení přes internet. Volí se do
komunálu, do parlamentu národního i evropského. Hlavními motory jsou
státem vydávaná a po internetu ověřitelná jednotná identifikace voličů
(slavné elektronické občanky) a zpětná důvěra Estonců ve vlastní stát i
technické řešení volebního
systému.  
  

|                                                                                                                                                                                                                                                                                                    |
| :------------------------------------------------------------------------------------------------------------------------------------------------------------------------------------------------------------------------------------------------------------------------------------------------: |
| [![](https://4.bp.blogspot.com/-Btpi03HaShI/WJDeTgb2i4I/AAAAAAAAAaw/5DJ0FRvaOmIeqLe-H94AIRb-lt1QG8y5wCLcB/s640/Screenshot_2017-01-31_19-51-20.png)](https://4.bp.blogspot.com/-Btpi03HaShI/WJDeTgb2i4I/AAAAAAAAAaw/5DJ0FRvaOmIeqLe-H94AIRb-lt1QG8y5wCLcB/s1600/Screenshot_2017-01-31_19-51-20.png) |
|                                                                                                               Jak moc důvěřujete volbám přes internet? Jak by to asi dopadlo u nás?                                                                                                                |

  

## Volební proces

  
V první řadě je potřeba říci, že v Estonsku by registr obyvatel a
registr voličů existoval i bez online voleb. Je totiž nutný i pro
zajištění voleb tradičních, papírových. Stejně jako u nás se musí
generovat seznamy voličů pro volební okrsky a další příslušná
administrativa. Volby po internetu jsou jen přirozeným dalším krokem a
není vůbec težké jejich svět napojit na další systémy, ať registr voličů
nebo software pro počítání
hlasů.  
  

|                                                                                                                                                  |
| :----------------------------------------------------------------------------------------------------------------------------------------------: |
| <https://4.bp.blogspot.com/-5l4w_qQQMMc/WI4_LjAIIwI/AAAAAAAAAZ8/kxX8evJwVcc7HrZpynO1aBizAgAPKDHWQCLcB/s1600/RK2015_Haaletamisviisid_ENG_500.jpg> |
|                           Volební období pro volby do národního parlamentu 2015 ([zdroj](http://www.vvk.ee/?lang=en))                            |

  
Samotné období voleb vždy běží delší čas a je završené volební nedělí.
Volení po internetu je možné pouze v několika prvních dnech, a vyznačuje
se tím, že můžete svůj hlas změnit tolikrát, kolikrát chcete. A kdyby
vám snad někdo hacknul všechny počítače a Vy systému prostě nevěřili,
máte možnost se sebrat a svůj online hlas jít přebít do volební
místnosti hozením obálky do urny. Mechanismus opakovaného hlasování je
zavedený kvůli svobodným volbám bez nátlaku - kdyby vám někdo třeba
držel pistoli u hlavy, pořád máte možnost jít za plentu a hlasovat tak,
jak vám velí
svědomí.  
  

|                                                                                                                                                                                                                                                                                                    |
| :------------------------------------------------------------------------------------------------------------------------------------------------------------------------------------------------------------------------------------------------------------------------------------------------: |
| [![](https://3.bp.blogspot.com/-CVQ5BoMKXQI/WJDeTaU11zI/AAAAAAAAAas/wGm33kzMH6k04682c1djLdGRoavTpriXgCLcB/s640/Screenshot_2017-01-31_19-49-18.png)](https://3.bp.blogspot.com/-CVQ5BoMKXQI/WJDeTaU11zI/AAAAAAAAAas/wGm33kzMH6k04682c1djLdGRoavTpriXgCLcB/s1600/Screenshot_2017-01-31_19-49-18.png) |
|                                                                                                                            Změnit svůj hlas můžete, ale málokdo to dělá                                                                                                                            |

  
Ve dnech označných na obrázku jako *No voting*, se shromažďují dosavadní
papírové hlasy a případně se jimi přebíjí ty elektronické. Zároveň jde o
období, kdy je možné vyhlásit celou elektronickou část voleb za
neplatnou a vrátit se ke standardnímu modelu. Taky se připravují seznamy
voličů pro jednotlivé okrsky, kde jsou označeni lidé, kteří už hlasovali
po internetu nebo předem. Estonská vláda se ale postupně snaží i tenhle
papírový krok eliminovat. V roce 2021 chce mít seznamy voličů přístupné
v online aplikaci a umožnit tak všem lidem hlasovat kdekoliv v Estonsku
nezávisle na jejich bydlišti.  
  

## Nahoďte prohlížeče, jdeme volit

  
Tak nám běží volební období, my si doma otevřeme pivečko, sedneme k
počítači, vyndáme čtečku čipových karet a elektronickou občanku,
stáhneme si speciální volební aplikaci (pro všechny hlavní operační
systémy, pochvala\!) a jdeme na to. Aplikace po nás nejdřív bude chtít
prokázaní identity - z občanky otevřeme první certifikát a zadáme první
PIN. Na pozadí si systém zjistí, že jsme naživu, svéprávní a můžeme
volit, a případně do kterého města vlastně to zastupitelstvo volíme.  
  
V druhém kroku nám nabídne příslušnou kandidátku, kde provedeme jistě
zodpovědný výběr. Jakmile jsme spokojeni a svou volbu potvrdíme, systém
nás vyzve k elektronickému podepsání hlasu - z občanky otevřeme druhý
certifikát a zadáme druhý PIN. A to je všechno. No, skoro...  
  
Pokud si chceme být jistí, že systém zaznamenal náš hlas skutečně tak,
jak jsme ho poslali, je po dobu 30 minut po odvolení k dispozici QR kód
s potvrzením. V mobilu (z pohledu bezpečnosti je důležité, aby to bylo
jiné zařízení, než kde jsme volili) ho vyfotíme do jiné speciální
aplikace, která dokáže z QR kódu přečíst, pro koho se hlasovalo (velmi
důkladny popis [zde](https://eprint.iacr.org/2016/1125.pdf)). Důležité
je, že po uplynutí 30 minut už volební server tyhle informace nemá a
nejde tedy nikde zjistit, kdo jak hlasoval. Za to může obyčejná
asymetrická kryptografie, která v podstatě simuluje dvojobálkové schéma
používané u korespondenčních
voleb.  
  

|                                                                                                                                                                       |
| :-------------------------------------------------------------------------------------------------------------------------------------------------------------------: |
| <https://2.bp.blogspot.com/-m3xmaVpue9s/WI5Mhv8FsBI/AAAAAAAAAaM/fdVb88bOqDcMCyB9OpK48hXdGzE25QzrgCLcB/s1600/Fig-2-Double-envelope-system-used-in-Internet-Voting.png> |
|    Dvě obálky, a co se s nimi potom děje ([zdroj](https://www.researchgate.net/publication/281348221_Internet_Voting_Experiences_From_Five_Elections_in_Estonia))     |

  
Každé volby mají unikátní volební klíč. Veřejná část klíče je ve volební
aplikaci u voliče. Privátní část klíče je fyzicky rozdělená mezi členy
dohledové volební komise. Výběr kandidátů se šifruje veřejnou částí
volebního klíče. Takhle zašifrovaný hlas potom volič digitálně
podepisuje (tj. použije druhý certifikát na občance).  
  
Převedeno do normálního světa: váš hlas je v obálce, kterou umí rozlepit
jen volební komise. Tato obálka je v jiné obálce s vaší zpáteční
adresou, aby bylo poznat, že vůbec můžete volit a nevolili jste
dvakrát.  
  

## Počítače nám to spočítají

  
Podepsané hlasy padají na server, kde se kvůli anonymitě oddělují
digitální podpisy od samotného obsahu hlasu. K digitálním podpisům se z
jiných registrů párují demografické a jiné statisticky významné
informace. Obsah hlasů v tuto chvíli nejde přečíst, protože privátní
část klíče stále mají ve fyzickém držení zástupci dohledové volební
komise.  
  
Jakmile se v neděli uzavřou volební místnosti, hlasy z internetového
hlasování se zamíchají a přenesou do offline serveru, který zajišťuje
sčítání výsledků. Jiným fyzickým kanálem je do offline serveru nahraná
zkompletovaná privátní část volebního šifrovacího klíče a pak jsou -
stále v offline režimu - hlasy rozšifrovány a sečteny. Výsledný stav se
nahraje do systému pro výsledky voleb stejně, jako by šlo o jakýkoliv
jiný okrsek a obvykle celé počítání trvá zhruba hodinu.  
  

## Je to vůbec k něčemu?

  
Člověk si tak trochu říká, jestli má takový složitý systém plný
všelijaké složité kryptografie vůbec nějaké uplatnění v technicky
nevzdělané části společnosti. A můžeme říci, že má\! Podle estonských
statistik je ve věkových i vzdělanostních skupinách zastoupení voličů
prakticky rovnoměrně rozdělené a podíl elektronických hlasů od
zprovoznění systému rovnoměrně stoupá až k současným 30 procentům ze
všech odevzdaných hlasů. Naopak se nijak nepotvrdilo původní očekávání,
že by se mohla zvednout volební účast mladých lidí a dalších skupin
obyvatel, které se voleb tradičně
neúčastní.  
  

|                                                                                                                                                                                                                                                                                                    |
| :------------------------------------------------------------------------------------------------------------------------------------------------------------------------------------------------------------------------------------------------------------------------------------------------: |
| [![](https://2.bp.blogspot.com/-QHkXQ2b1p6U/WJDeTRjYBRI/AAAAAAAAAa0/NvFcJpyHE-wiI4SQFnDBJ5EnU-gWDkvrQCLcB/s640/Screenshot_2017-01-31_19-48-04.png)](https://2.bp.blogspot.com/-QHkXQ2b1p6U/WJDeTRjYBRI/AAAAAAAAAa0/NvFcJpyHE-wiI4SQFnDBJ5EnU-gWDkvrQCLcB/s1600/Screenshot_2017-01-31_19-48-04.png) |
|                                                                                                                      Po internetu volí celá rodina - včetně babiček a děděčků                                                                                                                      |

  
Ostatně i samotní estonští představitelé říkají, že není jejich cílem
klasické hlasování vymýtit, chtějí pouze nabídnout další alternativu pro
zaneprázdněné voliče a tak nějak mimochodem taky ušetřit. Se zvýšením
podílu elektronických hlasů je totiž možné zrušit některá fyzická
volební místa a ušetřit dost papíru.  
  
Pochvala a písnička letí do Estonska i kvůli zvýšení transparentnosti.
Drtivá většina kódu je totiž open-source\! Celý systém může proto
prověřovat řada nezávislých bezpečnostních analytiků. Asi
nejvýraznější kritiku přinesl [výzkum v
roce 2014](https://jhalderm.com/pub/papers/ivoting-ccs14.pdf), který
poukázal na dvě nejslabší místa celého systému: uživatelské počítače a
hlavně ne úplně průhledné offline sčítání. Na offline sčítací server je
totiž za určitých podmínek možné nahrát malware, který může sčítací
proces docela pohodlně zmanipulovat. Lidské chyby v celém procesu jsou
pak už jenom tou pověstnou třešničkou.  
  
Estonci na to reagují a v nové verzi systému, který by se měl poprvé
použít v komunálních volbách letos na podzim, integrují do celého
procesu hlasování další pokročilou kryptografii (homomorfní šifrování) a
také svůj vlastní blockchain. Ten už se používá pro sledování a
ověřování aktivity na státní datové sběrnici X-Road, a v online
hlasování by měl zajistit, že každý krok, který odevzdaný hlas v systému
udělá, bude zpětně dohledatelný a ověřitelný.  
  

## Alternativa, ne náhražka

  
Na palčivou otázku z titulku je velmi těžké odpovědět. Obecně se dá
říct, že volby po internetu provází v podstatě oprávněná nedůvěra.
Fakt, že v Estonsku vše dlouhodobě funguje, může být vlastně náhoda. Za
prvé je estonský elektorát poměrně malý: ve volbách 2015 mohlo volit asi
900 tisíc osob, započítáno bylo méně než 600 tisíc hlasů, z toho po
internetu 176 tisíc. A za druhé, že se zatím nikomu nepodařilo systém
veřejně hacknout neznamená, že to nejde.  
  
Jsou to totiž jenom počítače a jejich bezpečnost je pouze mírou, nikoliv
absolutní veličinou. V USA se nyní ukázalo, že ovlivňovat volby se dá i
bez internetového hlasování, a je tak otázkou, jestli by online
hlasování bylo zhoršením nebo zlepšením současného
stavu.  
  

|                                                                                                                                                                                                                                                                                                    |
| :------------------------------------------------------------------------------------------------------------------------------------------------------------------------------------------------------------------------------------------------------------------------------------------------: |
| [![](https://1.bp.blogspot.com/-3S3Tg2Gpios/WJDeT33NiXI/AAAAAAAAAa4/5eWw2EBpiHkpgHZJ94zpe5CUf8JxGS58wCLcB/s640/Screenshot_2017-01-31_19-54-03.png)](https://1.bp.blogspot.com/-3S3Tg2Gpios/WJDeT33NiXI/AAAAAAAAAa4/5eWw2EBpiHkpgHZJ94zpe5CUf8JxGS58wCLcB/s1600/Screenshot_2017-01-31_19-54-03.png) |
|                                                                                                                       Podíl internetového hlasování parkticky neustále roste                                                                                                                       |

  
Ani v Estonsku není snahou volit pouze po internetu, všichni si rizika
uvědomují, proto stále zůstává hlavním pilířem volebního systému
tradiční metoda. Každopádně jako alternativní způsob třeba pro občany
v zahraničí a s vědomím  všech rizik je to docela fajn věc. Dokonce si
toho všimla i topící
se [TOP 09](http://www.top09.cz/files/soubory/vize-cr-2030-uspesna-zeme-odolna-spolecnost_1696.pdf).
Tak si to třeba v roce 2030 vyzkoušíme i v těch Kotěhůlkách.  
**  
*Poznámka: Další zkušenosti a informace může zvídavý čtenář načerpat
v [této
publikaci](http://skytte.ut.ee/sites/default/files/skytte/e_voting_in_estonia_vassil_solvak_a5_web.pdf),
že které jsou vypůjčené i všechny uvedené grafy.*
