---
layout: post
title: Pondělní střípky z 23.1.2017
date: '2017-01-24T11:05:00.002+01:00'
author: Lukáš Marek
tags:
- stripky
- etckeeper
- kalhoty
- report-uri
modified_time: '2017-01-24T13:52:17.028+01:00'
thumbnail: https://1.bp.blogspot.com/-1m372N2IuQ0/WIcSzGbwS3I/AAAAAAAAAy0/bZurnIWrbeslkr0s8CKcUyTGlLtwo2FaQCLcB/s72-c/hy99meknjhm-sandis-helvigs.jpg
blogger_id: tag:blogger.com,1999:blog-5328688426183767847.post-4405088734590585560
blogger_orig_url: http://blog.fragaria.cz/2017/01/pondelni-stripky-z-2312017.html
---

Kalhoty jsou na cestě. Ve Fragarii byl opravdový architekt! Hrajeme si s RxJS v Angularu 2.0. A další. <br /><a name='more'></a><br /><h3>Drby z kanclu</h3><i>Drby z kanclu</i> zařazujeme hlavně pro Denisku, která čte střípky ráda, ale prográmátorské novinky jí moc nezajímají.<br />Takže Deniska - první zkoušení kalhot proběhne příští týden a budou mít na sobě jahodu! To mi připomíná: <i>OK, Google. Ulož upomínku: vzít si v pondělí ráno čistý trenky!</i><br /><br /><h3>Architekt ve Fragarii</h3>Ve Fragarii jsme měli na návštěvě opravdového architekta. Teda, ne že bysme tu nebyli samí architekti, ale tohle byl architekt architekt. Je to jasný?<br />Ne? No prostě pan <a href="http://www.zalskyarchitekt.cz/">Honza je architekt</a>, který dostal za úkol zařídit, abysme se do našeho kanclíku vešli i se stále rostoucím počtem architektů.<br /><br />Pan architekt se s problémem popasoval dokonale a dokonce každému z našich architektů navrhl na stůl malou zahrádku.<br />Architekt a pěstitel Filip už přesně tuší, co na ní bude růst a Mates připravuje soutěž o zahrádkáře měsíce.<br /><div class="separator" style="clear: both; text-align: center;"><a href="https://1.bp.blogspot.com/-1m372N2IuQ0/WIcSzGbwS3I/AAAAAAAAAy0/bZurnIWrbeslkr0s8CKcUyTGlLtwo2FaQCLcB/s1600/hy99meknjhm-sandis-helvigs.jpg" imageanchor="1" style="margin-left: 1em; margin-right: 1em;"><img border="0" height="267" src="https://1.bp.blogspot.com/-1m372N2IuQ0/WIcSzGbwS3I/AAAAAAAAAy0/bZurnIWrbeslkr0s8CKcUyTGlLtwo2FaQCLcB/s400/hy99meknjhm-sandis-helvigs.jpg" width="400" /></a><br/><i>Návrh našeho nového kanclu (vizualizace)</i></div><br /><br /><h3>Observables, RxJS a AngularJS 2.0</h3>Poté si vzal slovo architekt Filip a začal nám vysvětlovat, jak na <a href="https://www.prezident21.cz/candidates">Prezident 21</a> používají <a href="http://reactivex.io/rxjs/">RxJS</a> a <a href="https://en.wikipedia.org/wiki/Observer_pattern">Observables</a>.<br />Popravdě, většinu času jsem čuměl jak bagr na tvrdou hlínu. Ale bacha, jestli to myslíte s vývojem frontendových aplikací vážně a <a href="https://docs.angularjs.org/api/ng/service/$q">Promises</a> z Angularu 1.x už máte v malíku, koukejte si Observables nastudovat. Za rok se bez toho neobejdete (a je jedno jestli děláte v Angularu nebo třeba v ReactJS). <br />Škoda, že zde nemůžu přednášku zopakovat, proto doufám, že o tom Filip něco napíše. Na závěr jeden dotaz z publika:<br />- Co se stane, když zmerguju cold a hot stream?<br />- Bude vlažnej.<br /><br />PS: Dobrý úvod do Observables <a href="http://blog.angular-university.io/functional-reactive-programming-for-angular-2-developers-rxjs-and-observables/">je tady</a>.<br /><br /><h3>etckeeper</h3>Architekt Jirka nám ukázal <a href="https://etckeeper.branchable.com/">etckeeper</a>.<br />Je to nástroj na automatické verzování adresáře <code>/etc</code> do Gitu, což se hodí zejména lidem s Unixem.<br />Instalační skripty totiž soubory v <code>/etc</code> často upravují. Hodí se mít přehled o tom, co se při instalaci změnilo, případně to umět vrátit zpátky.<br />Sice jsme se shodli, že na Macu to potřeba není, ale když teď koukám na svůj <code>/etc</code>, tak už si tak jistej nejsem.<br /><br /><h3>report-uri</h3>Architekt Jirka tím neskončil a vrhnul se i do vod aplikační bezpečnosti. Předpokládám, že <a href="https://scotthelme.co.uk/content-security-policy-an-introduction/">Content-Security-Policy</a> (CSP) všichni znáte. Kdo tápe, tak CSP je ta věc, kvůli které vám prohlížeč odmítne zavolat REST API protože máte blbě nastavené CSP hlavičky na serveru.<br />Co se ale tolik neví&nbsp; (čti: já jsem to nevěděl) je, že prohlížeč můžete nastavit, aby v případě, že <i>zařízne</i> HTTP request, <a href="https://developer.mozilla.org/en-US/docs/Web/HTTP/Headers/Content-Security-Policy/report-uri">poslal zprávu</a> na předem definovanou adresu.<br /><br />A proto je tu projekt <a href="https://report-uri.io/">report-uri.io</a> - stačí se zaregistrovat, v hlavičkách začít posílat adresu report-uri.io a můžete si prohlížet, které zdroje prohlížeč zakazuje ve vašem projektu. Na ladění CSP geniální - a navíc zjistíte, kolik lidí má zavirované prohlížeče.<br />A to nejlepší? Je zadarmo!<br /><br />Architekt Lukáš se loučí a zase za týden!