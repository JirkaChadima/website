---
layout: post
title: BorIS - moderní systém pro nepopulární sektor
date: '2014-03-11T12:22:00.000+01:00'
author: Martin Burián
tags:
- boris
- drogy
modified_time: '2014-10-13T14:38:50.204+02:00'
thumbnail: http://1.bp.blogspot.com/-tdxOMKBw-OQ/Umkag0f2-EI/AAAAAAAAARo/YvkL07rGzks/s72-c/boris-logo-70x202-black.png
blogger_id: tag:blogger.com,1999:blog-5328688426183767847.post-7969045734127053353
blogger_orig_url: http://blog.fragaria.cz/2014/03/boris-moderni-system-pro-nepopularni.html
---

<http://1.bp.blogspot.com/-tdxOMKBw-OQ/Umkag0f2-EI/AAAAAAAAARo/YvkL07rGzks/s1600/boris-logo-70x202-black.png>O
[Borisovi](http://www.bor-is.cz/) jsme na blogu už[jednou
psali](http://blog.fragaria.cz/2013/10/boris-nase-svedomi-je-zase-o-trochu.html).
Jen pro připomenutí:
[BorIS](http://www.bor-is.cz/)[](https://www.blogger.com/) je
elektronická databáze evidence výkonů v terénních programech drogových
služeb. Pracovníci neziskové organizace zadávají a sdílí (mezi sebou)
data o klientech a provedených výkonech – to znamená konzultace,
terapie, výměny jehel, prohlídky a podobné záležitosti.  
<span id="more"></span>  
Boris kromě usnadnění spolupráce v týmu následně generuje nejrůznější
tiskové výstupy a statistiky, které neziskovky nutně potřebují k
prezentaci svojí činnosti pro státní úřady, žádosti o granty a dotace
atd.  
V době "před Borisem" bylo tvoření statistik oblíbenou víkendovou
činností, kdy lidi z neziskovek místo pomáhání potřebným zápasili s
Excelem.  
  
Do projektu jsme se pustili se středočeským [Semiramis
o.s.](http://www.os-semiramis.cz/) (*Semiš*). Původně se nám do toho
příliš nechtělo, protože už přece musí existovat systém, který toto
řeší. Notabene, když na Úřadu vlády a kdovíkde ještě potřebují mít
přehled o rizikové skupině našich spoluobčanů ("rychlé jehly").  
  
Jenže – existující softwarové nástroje jsou podobně dobré, jako většina
IT řešení ve státní správě. Takže jsme přestali pátrat a děláme
Borise.  
  
Poprvé jsme projekt představili odborné veřejnosti na [Adiktologické
konferenci (17.10.2013)](http://www.akjck.cz/). Aktuálně systém používá
již šest organizací z různých koutů naší vlasti a další postupně
přibývají.  
  
[Boris](http://www.bor-is.cz/) je [opensource](http://cs.wikipedia.org/wiki/Otev%C5%99en%C3%BD_software) řešení,
licence je pro neziskovky zdarma. Jedná se o webovou aplikaci
([Python](http://python.cz/)/[Django](https://www.djangoproject.com/), [MySQL](http://www.mysql.com/), [Bootstrap](http://getbootstrap.com/)),
která běži v našem cloudu. Takže se jedná o cool technologie, v nichž je
radost pracovat.  

  

### Co dál?

Nyní připravujeme větší kampaň a osvětu, abychom o Borisovi dali vědět
všem organizacím, které působí v terénních programech drogových služeb.
Připravujeme příspěvek na další konference a snažíme se ve spolupráci se
*Semišem* předvádět [Borise](http://www.bor-is.cz/) v konkrétních
zařízeních (je jich docela hafo).  
Minimálně jednou za půl roku spouštíme novou verzi, která obsahuje
funkční rozšíření z námětů od stávajícíh uživatelů.  
Příští verze bude zaměřena na další vylepšení Evidence výkonů.  
  

### Zapojte se\!

Ačkoliv se my Češi považujeme za národ štědrý a celkem pomáháme, s
podporou organizací, jež se starají o drogově závislé, je to tragédie.
Chápu, že podpora feťáků je z určitého pohledu sporná, na druhou stranu
samo se to neudělá.  
  
Je samozřejmě jednodušší uchlácholit svědomí koupí plyšáka v metru, ale
nechcete podpořit něco, co opravdu pomáhá potřebným?  
  
Budeme moc rádi, pokud by se chtěl kdokoliv zapojit a podílet se:  

  - **na rozvoji systému:** projekt děláme ve volném čase a vývojářských
    kapacit není nikdy dost,
  - **na marketingu:** chceme projekt umístit na
    [hithit.cz](https://www.hithit.com/cs/home), ale nemáme s tím žádné
    zkušenosti,
  - **dalších činnostech** jako je školení, propagace, prezentace
    softwaru,
  - **finančně:** ať už přímo
    podpořit [*Semiš*](http://www.os-semiramis.cz/jak-nas-muzete-podporit/) nebo
    zasponzorovat vývojáře.

Na všechny dotazy a náměty rádi odpovíme, stačí nám
[napsat](mailto:info@fragaria.cz), případně koukněte na
[www.bor-is.cz](http://www.bor-is.cz/).  
  
Díky moc\!
