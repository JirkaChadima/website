---
layout: post
title: Fraga akce aneb kluci na výletě
date: '2017-09-22T12:47:00.003+02:00'
author: Daniela Borošová
tags:
- kancl
- fragaria
modified_time: '2017-10-30T15:08:02.780+01:00'
cloudinary_src: posts/2017-09-22-fraga-akce-aneb-kluci-na-vylete__1.jpg
blogger_id: tag:blogger.com,1999:blog-5328688426183767847.post-1982844234986558607
blogger_orig_url: http://blog.fragaria.cz/2017/09/fraga-akce-aneb-kluci-na-vylete.html
---

Máme za sebou letošní Fraga akci. Jsem ve firmě nováček a tři dny s mými
novými kolegy mi ukázaly kvality tohoto týmu:

1) Umíme se i bavit a jsme vynalézaví. Umíme zpívat a hrát písničky, k čemu nám
stačí ukulele, celofán, lžíce, kamení a kelímek.

{% include figure.html cloudinary_src='posts/2017-09-22-fraga-akce-aneb-kluci-na-vylete__1.jpg' %}

2) Umíme věci dobře naplánovat, díky čemuž jsme stihli všechno co bylo naplánované.

3) Umíme improvizovat tam, kde plán chybí. Tady by byl výčet poněkud dlouhý.

4) Umíme lidi přemluvit, kupříkladu aby nám načepovali 14 piv, i když mají ještě 3 hodiny zavřenou hospodu.

5) Umíme lidi motivovat: “Kdo vyhraje, dostane odměnu. Že jakou? To uvidíš až vyhraješ.”

6) Jsme soudržní, nedělíme se na víc než dvě skupiny.

7) Umíme najít kompromis: “Jděte pěšky, my jedeme busem. Sejdeme se na ubikaci.”

{% include figure.html cloudinary_src='posts/2017-09-22-fraga-akce-aneb-kluci-na-vylete__2.jpg' %}

8) Umíme dobře argumentovat: “Nepůjdeme přeci po asfaltce, to je nuda\!”

9) Jsme tým a umíme si podat pomocnou ruku, např. abychom pomohli kolegovi překonat potok suchou nohou po větvi stojíc po kotníky ve vodě.

{% include figure.html cloudinary_src='posts/2017-09-22-fraga-akce-aneb-kluci-na-vylete__3.jpg' %}

10) Máme pohotové reakce, dokážeme uskočit běžící srně z cesty.

11) Dokážeme si přiznat chybu: “To nejsou krávy, to jsou býci. Utíkejme\!” 

12) Jsme dobrými pozorovateli, jsme schopní objevit i živočichy s dobrým krytím jako je skokan, kterému z louže čouhají jenom oči.

13) Máme mnoho společných témat, a to nejen z našeho oboru, ale od barefoot bot až po kvantovku.

14) Nebojíme se seznámit, abychom si rozšíříli obzory. Narozeninová oslava ve vedlejší místnosti může být dobrou příležitostí se seznámit s mnoha různými lidmi na jednom místě.

15) Učíme se nové jazyky, třeba i ten posunkový.

16) Kolegové mají slušné vychování a vědí, že dámy mají přednost. Když však dáma zahučí do bahna, tak ji pomůžou z něj ven a sami ho pak obejdou.

17) Jsme dobrými architekty, umíme naskládat dříví pro opravdu krásný oheň.

{% include figure.html cloudinary_src='posts/2017-09-22-fraga-akce-aneb-kluci-na-vylete__4.jpg' %}

18) Jsme hraví, baví nás bowling i logik.

Tohle všechno a ještě víc se odehrálo ve třech dnech od čtvrtku
odpoledne, kdy jsem se vlakem vybrali do Českých Budějovic, do neděle
oběda, kdy jsme se živí a zdraví vrátili zpátky do
Prahy. 

{% include figure.html cloudinary_src='posts/2017-09-22-fraga-akce-aneb-kluci-na-vylete__5.jpg' %}

Ano, zdraví. Tento rok se akce obešla bez zranění. Bodnutí včelou
nebudeme specifikovat jako zranění, ani když se jedná o bodnutí v dutině
ústní.

Ubytování, pivo, jídlo, bowling, saunu a krásné ohniště s posezením nám
poskytl pivovar s penzionem v Nových Dvorech.

Večery jsme trávili společně debatami, zpěvem, opékáním a posilováním
zdraví dostatečným příjmem tekutin s obsahem komplexu vitamínů skupiny
B.

V pátek jsme se vybrali na vycházku malebnou krajinou kolem rybníků do
sousední obce. Byl čas oběda, tak jsme hledali místo, kde bychom se
mohli najíst a doplnit těkutiny. Potěšil nás hospodský, který nám
natočil pivo a naservíroval utopence tři hodiny před vlastní
otvíračkou.

{% include figure.html cloudinary_src='posts/2017-09-22-fraga-akce-aneb-kluci-na-vylete__6.jpg' %}

Po poklidné procházce to chtělo trochu adrenalinu. Rozdělili jsme se na
dvě skupinky a vydali se ho pohledat. Část se vydala přírodou, část
autobusem do města. V přírodě jsme narazili na překážky, které ukázaly
soudržnost týmu a ochotu pomoci kolegovi. A taky jsme se přesvědčili, že
za divokou přírodou nemusíme na safari. Kluci ve městě se vydali hledat
adrenalin na sídliště Máj. Svoji misi si zpříjemnili plněním svých
přání. 

{% include figure.html cloudinary_src='posts/2017-09-22-fraga-akce-aneb-kluci-na-vylete__7.jpg' %}

V sobotu jsme se vydali do nedaleké Hluboké. Pěší cestu opět vystihuje
motto “Cesta je cíl”, i třetí den po sobě jsme si pořád měli o čem
povídat. U ZOO jsme si dali obídek a oslavili Robinovo narozeniny. Na
námestí jsme si v pivovaru u pivka procvičili mozkové buňky Logikem a
Scrabblem. 

{% include figure.html cloudinary_src='posts/2017-09-22-fraga-akce-aneb-kluci-na-vylete__8.jpg' %}

Bylo to uvolněné a oddychové setkání party fajn kluků a, poprvé v
historii, holek.
