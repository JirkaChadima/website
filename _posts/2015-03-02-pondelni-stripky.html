---
layout: post
title: Pondělní střípky z 2.3.2015
date: '2015-03-02T15:18:00.000+01:00'
author: Lukáš Marek
tags:
- stripky
- azure
- python
- mailgun
- microsoft
- epydoc
modified_time: '2015-03-09T13:21:34.557+01:00'
blogger_id: tag:blogger.com,1999:blog-5328688426183767847.post-7046011230309797584
blogger_orig_url: http://blog.fragaria.cz/2015/03/pondelni-stripky.html
---

Každé pondělí máme ve Fragarii projektovou schůzku, kde si vyměňujeme informace o stavu jednotlivých projektů. A proč vám to říkám? <br /><a name='more'></a>Protože v rámci těchto pondělních schůzek si také děláme <b>demo</b>. Demo je krátký čas na začátku schůzky, kdy každý může ukázat zajímavou věc/službu kterou našel, použil nebo třeba i vyrobil.<br />Je to prostě taková všehochuť. Jeden týden řešíme databáze a ovládání GMailu klávesnicí, jindy zase ideální IDE pro Python (podle Robina je to <code>vim</code>) a pluginy pro <a href="http://www.redmine.org/">Redmine</a>.<br />A mě tak napadá, že by vás to mohlo taky zajímat.<br /><br /><h3>Mailgun</h3>Tento týden začal Filip službou <a href="http://www.mailgun.com/">Mailgun</a>. <br />Jasně. Standardem v posílání hromadných mailů je <a href="http://mailchimp.com/">Mailchimp</a>, který používáme pro většinu projektů. Mailgun má ale velmi hezké API, takže posílání hromadných mailů je hračka. Koneckonců si to zkuste sami:<br /><pre><code>curl -s —user 'api:key-3ax6xnjp29jd6fds4gc373sgvjxteol0' \<br />    https://api.mailgun.net/v2/samples.mailgun.org/messages \<br />    -F from='Čtenář blogu &lt;excited@samples.mailgun.org&gt;' \<br />    -F to='info@fragaria.cz' \<br />    -F subject='Ahoj' \<br />    -F text='Ahoj klucka z Fragarie!'<br /></code></pre><br /><h3>Hosting90</h3>Virtuální servery jsou něco, co řešíme pořád dokolečka. Naším favoritem byl zatím <a href="https://www.digitalocean.com/">Digital Ocean</a>, ale Martin dneska přinesl tuzemský <a href="https://www.hosting90.cz/">Hosting90</a>. <br />Když odhlédneme od ne moc hezkého webu, tak virtuální server s dvoujádrovým CPU a 2GB paměti stojí 200Kč měsíčně. Digital Ocean za trochu vyšší cenu nabízí poloviční konfiguraci.<br />Pro tuzemské projekty je to určitě zajímavá volba. <br /><br /><h3>Microsoft Azure</h3>Pak jsem chtěl já ukázat něco z <a href="http://azure.microsoft.com/en-us/">Microsoft Azure</a>, ale kluci mě vypískali.<br />Ne, vážně – byl jsem na přednášce, kde pánové z Microsoftu ukazovali, co všechno umí cloud Azure a je toho fakt hodně. Od obyčejných <b>linuxových</b> virtuálních serverů přes službu <a href="http://azure.microsoft.com/en-us/services/notification-hubs/">Notification Hub</a> pro posílání notifikací mobilním zařízením až po <a href="http://azure.microsoft.com/en-us/services/machine-learning/">strojové učení</a>.<br />No. A to je z Microsoft světa na dlouhou dobu všechno. <br /><br /><h3>Epydoc</h3>Poslední vstup si připravil Robin. <a href="http://epydoc.sourceforge.net/">Epydoc</a> je nástroj pro dokumentaci Pythoního kódu. Například Pycharm už ho <a href="https://www.jetbrains.com/pycharm/whatsnew/whatsnew_1x.html">podporuje docela dlouho</a> a hlavně podle něj umí napovídat. Takže když svůj Pythoní kód budete důsledně dokumentovat Epydocem, ušetříte si dost práce při psaní.<br /><br />PS: Víte, jak se řekne slovensky krajta? No přece Pytón!